<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">

<html xmlns="http://www.w3.org/1999/xhtml">
<!--This file was converted to xhtml by LibreOffice - see http://cgit.freedesktop.org/libreoffice/core/tree/filter/source/xslt for the code.-->

<head profile="http://dublincore.org/documents/dcmi-terms/">
  <meta name="generator" content=
  "HTML Tidy for Mac OS X (vers 31 October 2006 - Apple Inc. build 15.18.1), see www.w3.org" />
  <meta http-equiv="Content-Type" content=
  "application/xhtml+xml; charset=utf-8" />

  <title xml:lang="en-US" lang="en-US">- no title specified</title>
  <meta name="DCTERMS.title" content="" xml:lang="en-US" lang=
  "en-US" />
  <meta name="DCTERMS.language" content="en-US" scheme=
  "DCTERMS.RFC4646" />
  <meta name="DCTERMS.source" content=
  "http://xml.openoffice.org/odf2xhtml" />
  <meta name="DCTERMS.issued" content="2012-02-06T13:12:21.82"
  scheme="DCTERMS.W3CDTF" />
  <meta name="DCTERMS.modified" content="2013-06-15T15:43:11.90"
  scheme="DCTERMS.W3CDTF" />
  <meta name="DCTERMS.provenance" content="" xml:lang="en-US" lang=
  "en-US" />
  <meta name="DCTERMS.subject" content="," xml:lang="en-US" lang=
  "en-US" />
  <link rel="schema.DC" href="http://purl.org/dc/elements/1.1/"
  hreflang="en" />
  <link rel="schema.DCTERMS" href="http://purl.org/dc/terms/"
  hreflang="en" />
  <link rel="schema.DCTYPE" href="http://purl.org/dc/dcmitype/"
  hreflang="en" />
  <link rel="schema.DCAM" href="http://purl.org/dc/dcam/" hreflang=
  "en" />
  <style type="text/css">
/*<![CDATA[*/
        @page {  }
        table { border-collapse:collapse; border-spacing:0; empty-cells:show }
        td, th { vertical-align:top; font-size:12pt;}
        h1, h2, h3, h4, h5, h6 { clear:both }
        ol, ul { margin:0; padding:0;}
        li { list-style: none; margin:0; padding:0;}
        <!-- "li span.odfLiEnd" - IE 7 issue-->
        li span. { clear: both; line-height:0; width:0; height:0; margin:0; padding:0; }
        span.footnodeNumber { padding-right:1em; }
        span.annotation_style_by_filter { font-size:95%; font-family:Arial; background-color:#fff000;  margin:0; border:0; padding:0;  }
        * { margin:0;}
        .Heading_20_1 { font-size:115%; margin-bottom:0.0835in; margin-top:0.1665in; text-align:justify ! important; font-family:Arial; writing-mode:page; font-weight:bold; }
        .Heading_20_2 { font-size:14pt; margin-bottom:0.0835in; margin-top:0.1665in; text-align:justify ! important; font-family:Arial; writing-mode:page; font-style:italic; font-weight:bold; }
        .P1 { font-size:12pt; text-align:justify ! important; font-family:Gentium Plus Compact; writing-mode:page; font-weight:bold; }
        .Standard { font-size:12pt; font-family:Gentium Plus Compact; writing-mode:page; text-align:justify ! important; }
        .T1 { color:#000080; }
        .T2 { font-weight:bold; }
        <!-- ODF styles with no properties representable as CSS -->
         { }
  /*]]>*/
  </style>
  <style type="text/css">
/*<![CDATA[*/
  body.c6 {max-width:8.2681in;margin-top:0.7874in; margin-bottom:0.7874in; margin-left:0.7874in; margin-right:0.7874in;}
  /*]]>*/
  </style>
</head>

<body dir="ltr" class="c6">
  <h1 class="Heading_20_1"><a id="a__ΠΡΟΣ_ΚΟΡΙΝΘΙΟΥΣ_Β" name=
  "a__ΠΡΟΣ_ΚΟΡΙΝΘΙΟΥΣ_Β"></a>ΠΡΟΣ ΚΟΡΙΝΘΙΟΥΣ Β</h1>

  <p class="Standard">&nbsp;</p>

  <h2 class="Heading_20_2"><a id="a__1" name="a__1"></a>1</h2>

  <p class="Standard">&nbsp;</p>

  <p class="Standard"><span>&nbsp;<span class="T1">1</span> Παῦλος
  ἀπόστολος Χριστοῦ Ἰησοῦ διὰ θελήματος Θεοῦ καὶ Τιμόθεος ὁ ἀδελφὸς
  τῇ ἐκκλησίᾳ τοῦ Θεοῦ τῇ οὔσῃ ἐν Κορίνθῳ σὺν τοῖς ἁγίοις πᾶσιν
  τοῖς οὖσιν ἐν ὅλῃ τῇ Ἀχαΐᾳ· <span class="T1">2</span> χάρις ὑμῖν
  καὶ εἰρήνη ἀπὸ Θεοῦ Πατρὸς ἡμῶν καὶ Κυρίου Ἰησοῦ
  Χριστοῦ.</span></p>

  <p class="Standard"><span>&nbsp;<span class="T1">3</span>
  Εὐλογητὸς ὁ Θεὸς καὶ Πατὴρ τοῦ Κυρίου ἡμῶν Ἰησοῦ Χριστοῦ, ὁ Πατὴρ
  τῶν οἰκτιρμῶν καὶ Θεὸς πάσης παρακλήσεως, <span class=
  "T1">4</span> ὁ παρακαλῶν ἡμᾶς ἐπὶ πάσῃ τῇ θλίψει ἡμῶν, εἰς τὸ
  δύνασθαι ἡμᾶς παρακαλεῖν τοὺς ἐν πάσῃ θλίψει διὰ τῆς παρακλήσεως
  ἧς παρακαλούμεθα αὐτοὶ ὑπὸ τοῦ Θεοῦ. <span class="T1">5</span>
  ὅτι καθὼς περισσεύει τὰ παθήματα τοῦ Χριστοῦ εἰς ἡμᾶς, οὕτως διὰ
  τοῦ Χριστοῦ περισσεύει καὶ ἡ παράκλησις ἡμῶν. <span class=
  "T1">6</span> εἴτε δὲ θλιβόμεθα, ὑπὲρ τῆς ὑμῶν παρακλήσεως καὶ
  σωτηρίας· εἴτε παρακαλούμεθα, ὑπὲρ τῆς ὑμῶν παρακλήσεως τῆς
  ἐνεργουμένης ἐν ὑπομονῇ τῶν αὐτῶν παθημάτων ὧν καὶ ἡμεῖς
  πάσχομεν. <span class="T1">7</span> καὶ ἡ ἐλπὶς ἡμῶν βεβαία ὑπὲρ
  ὑμῶν, εἰδότες ὅτι ὡς κοινωνοί ἐστε τῶν παθημάτων, οὕτως καὶ τῆς
  παρακλήσεως. <span class="T1">8</span> Οὐ γὰρ θέλομεν ὑμᾶς
  ἀγνοεῖν, ἀδελφοί, ὑπὲρ τῆς θλίψεως ἡμῶν τῆς γενομένης ἐν τῇ Ἀσίᾳ,
  ὅτι καθ’ ὑπερβολὴν ὑπὲρ δύναμιν ἐβαρήθημεν, ὥστε ἐξαπορηθῆναι
  ἡμᾶς καὶ τοῦ ζῆν· <span class="T1">9</span> ἀλλὰ αὐτοὶ ἐν ἑαυτοῖς
  τὸ ἀπόκριμα τοῦ θανάτου ἐσχήκαμεν, ἵνα μὴ πεποιθότες ὦμεν ἐφ’
  ἑαυτοῖς ἀλλ’ ἐπὶ τῷ Θεῷ τῷ ἐγείροντι τοὺς νεκρούς· <span class=
  "T1">10</span> ὃς ἐκ τηλικούτου θανάτου ἐρρύσατο ἡμᾶς καὶ
  ῥύσεται, εἰς ὃν ἠλπίκαμεν ὅτι καὶ ἔτι ῥύσεται, <span class=
  "T1">11</span> συνυπουργούντων καὶ ὑμῶν ὑπὲρ ἡμῶν τῇ δεήσει, ἵνα
  ἐκ πολλῶν προσώπων τὸ εἰς ἡμᾶς χάρισμα διὰ πολλῶν εὐχαριστηθῇ
  ὑπὲρ ἡμῶν.</span></p>

  <p class="Standard"><span>&nbsp;<span class="T1">12</span> Ἡ γὰρ
  καύχησις ἡμῶν αὕτη ἐστίν, τὸ μαρτύριον τῆς συνειδήσεως ἡμῶν, ὅτι
  ἐν ἁγιότητι καὶ εἰλικρινίᾳ τοῦ Θεοῦ, οὐκ ἐν σοφίᾳ σαρκικῇ ἀλλ’ ἐν
  χάριτι Θεοῦ, ἀνεστράφημεν ἐν τῷ κόσμῳ, περισσοτέρως δὲ πρὸς ὑμᾶς.
  <span class="T1">13</span> οὐ γὰρ ἄλλα γράφομεν ὑμῖν ἀλλ’ ἢ ἃ
  ἀναγινώσκετε ἢ καὶ ἐπιγινώσκετε, ἐλπίζω δὲ ὅτι ἕως τέλους
  ἐπιγνώσεσθε, <span class="T1">14</span> καθὼς καὶ ἐπέγνωτε ἡμᾶς
  ἀπὸ μέρους, ὅτι καύχημα ὑμῶν ἐσμεν καθάπερ καὶ ὑμεῖς ἡμῶν ἐν τῇ
  ἡμέρᾳ τοῦ Κυρίου ἡμῶν Ἰησοῦ.</span></p>

  <p class="Standard"><span>&nbsp;<span class="T1">15</span> Καὶ
  ταύτῃ τῇ πεποιθήσει ἐβουλόμην πρότερον πρὸς ὑμᾶς ἐλθεῖν ἵνα
  δευτέραν χάριν σχῆτε, <span class="T1">16</span> καὶ δι’ ὑμῶν
  διελθεῖν εἰς Μακεδονίαν, καὶ πάλιν ἀπὸ Μακεδονίας ἐλθεῖν πρὸς
  ὑμᾶς καὶ ὑφ’ ὑμῶν προπεμφθῆναι εἰς τὴν Ἰουδαίαν. <span class=
  "T1">17</span> τοῦτο οὖν βουλόμενος μήτι ἄρα τῇ ἐλαφρίᾳ
  ἐχρησάμην; ἢ ἃ βουλεύομαι κατὰ σάρκα βουλεύομαι, ἵνα ᾖ παρ’ ἐμοὶ
  τό Ναί ναὶ καὶ τὸ Οὔ οὔ; <span class="T1">18</span> πιστὸς δὲ ὁ
  Θεὸς ὅτι ὁ λόγος ἡμῶν ὁ πρὸς ὑμᾶς οὐκ ἔστιν Ναί καὶ Οὔ.
  <span class="T1">19</span> ὁ τοῦ Θεοῦ γὰρ Υἱὸς Χριστὸς Ἰησοῦς ὁ
  ἐν ὑμῖν δι’ ἡμῶν κηρυχθείς, δι’ ἐμοῦ καὶ Σιλουανοῦ καὶ Τιμοθέου,
  οὐκ ἐγένετο Ναί καὶ Οὔ, ἀλλὰ Ναί ἐν αὐτῷ γέγονεν. <span class=
  "T1">20</span> ὅσαι γὰρ ἐπαγγελίαι Θεοῦ, ἐν αὐτῷ τὸ Ναί· διὸ καὶ
  δι’ αὐτοῦ τὸ Ἀμὴν τῷ Θεῷ πρὸς δόξαν δι’ ἡμῶν. <span class=
  "T1">21</span> ὁ δὲ βεβαιῶν ἡμᾶς σὺν ὑμῖν εἰς Χριστὸν καὶ χρίσας
  ἡμᾶς Θεός, <span class="T1">22</span> ὁ καὶ σφραγισάμενος ἡμᾶς
  καὶ δοὺς τὸν ἀρραβῶνα τοῦ Πνεύματος ἐν ταῖς καρδίαις ἡμῶν.
  <span class="T1">23</span> Ἐγὼ δὲ μάρτυρα τὸν Θεὸν ἐπικαλοῦμαι
  ἐπὶ τὴν ἐμὴν ψυχήν, ὅτι φειδόμενος ὑμῶν οὐκέτι ἦλθον εἰς
  Κόρινθον. <span class="T1">24</span> οὐχ ὅτι κυριεύομεν ὑμῶν τῆς
  πίστεως, ἀλλὰ συνεργοί ἐσμεν τῆς χαρᾶς ὑμῶν· τῇ γὰρ πίστει
  ἑστήκατε.</span></p>

  <p class="Standard">&nbsp;</p>

  <h2 class="Heading_20_2"><a id="a__2" name="a__2"></a>2</h2>

  <p class="Standard">&nbsp;</p>

  <p class="Standard"><span class="T1">1</span> ἔκρινα δὲ ἐμαυτῷ
  τοῦτο, τὸ μὴ πάλιν ἐν λύπῃ πρὸς ὑμᾶς ἐλθεῖν. <span class=
  "T1">2</span> εἰ γὰρ ἐγὼ λυπῶ ὑμᾶς, καὶ τίς ὁ εὐφραίνων με εἰ μὴ
  ὁ λυπούμενος ἐξ ἐμοῦ; <span class="T1">3</span> καὶ ἔγραψα τοῦτο
  αὐτὸ ἵνα μὴ ἐλθὼν λύπην σχῶ ἀφ’ ὧν ἔδει με χαίρειν, πεποιθὼς ἐπὶ
  πάντας ὑμᾶς ὅτι ἡ ἐμὴ χαρὰ πάντων ὑμῶν ἐστιν. <span class=
  "T1">4</span> ἐκ γὰρ πολλῆς θλίψεως καὶ συνοχῆς καρδίας ἔγραψα
  ὑμῖν διὰ πολλῶν δακρύων, οὐχ ἵνα λυπηθῆτε, ἀλλὰ τὴν ἀγάπην ἵνα
  γνῶτε ἣν ἔχω περισσοτέρως εἰς ὑμᾶς. <span class="T1">5</span> Εἰ
  δέ τις λελύπηκεν, οὐκ ἐμὲ λελύπηκεν, ἀλλὰ ἀπὸ μέρους, ἵνα μὴ
  ἐπιβαρῶ, πάντας ὑμᾶς. <span class="T1">6</span> ἱκανὸν τῷ τοιούτῳ
  ἡ ἐπιτιμία αὕτη ἡ ὑπὸ τῶν πλειόνων, <span class="T1">7</span>
  ὥστε τοὐναντίον μᾶλλον ὑμᾶς χαρίσασθαι καὶ παρακαλέσαι, μή πως τῇ
  περισσοτέρᾳ λύπῃ καταποθῇ ὁ τοιοῦτος. <span class="T1">8</span>
  διὸ παρακαλῶ ὑμᾶς κυρῶσαι εἰς αὐτὸν ἀγάπην· <span class=
  "T1">9</span> εἰς τοῦτο γὰρ καὶ ἔγραψα, ἵνα γνῶ τὴν δοκιμὴν ὑμῶν,
  εἰ εἰς πάντα ὑπήκοοί ἐστε. <span class="T1">10</span> ᾧ δέ τι
  χαρίζεσθε, κἀγώ· καὶ γὰρ ἐγὼ ὃ κεχάρισμαι, εἴ τι κεχάρισμαι, δι’
  ὑμᾶς ἐν προσώπῳ Χριστοῦ, <span class="T1">11</span> ἵνα μὴ
  πλεονεκτηθῶμεν ὑπὸ τοῦ Σατανᾶ· οὐ γὰρ αὐτοῦ τὰ νοήματα ἀγνοοῦμεν.
  <span class="T1">12</span> Ἐλθὼν δὲ εἰς τὴν Τρῳάδα εἰς τὸ
  εὐαγγέλιον τοῦ Χριστοῦ, καὶ θύρας μοι ἀνεῳγμένης ἐν Κυρίῳ,
  <span class="T1">13</span> οὐκ ἔσχηκα ἄνεσιν τῷ πνεύματί μου τῷ
  μὴ εὑρεῖν με Τίτον τὸν ἀδελφόν μου, ἀλλὰ ἀποταξάμενος αὐτοῖς
  ἐξῆλθον εἰς Μακεδονίαν. <span class="T1">14</span> Τῷ δὲ Θεῷ
  χάρις τῷ πάντοτε θριαμβεύοντι ἡμᾶς ἐν τῷ Χριστῷ καὶ τὴν ὀσμὴν τῆς
  γνώσεως αὐτοῦ φανεροῦντι δι’ ἡμῶν ἐν παντὶ τόπῳ· <span class=
  "T1">15</span> ὅτι Χριστοῦ εὐωδία ἐσμὲν τῷ Θεῷ ἐν τοῖς σωζομένοις
  καὶ ἐν τοῖς ἀπολλυμένοις, <span class="T1">16</span> οἷς μὲν ὀσμὴ
  ἐκ θανάτου εἰς θάνατον, οἷς δὲ ὀσμὴ ἐκ ζωῆς εἰς ζωήν. καὶ πρὸς
  ταῦτα τίς ἱκανός; <span class="T1">17</span> οὐ γάρ ἐσμεν ὡς οἱ
  πολλοὶ καπηλεύοντες τὸν λόγον τοῦ Θεοῦ, ἀλλ’ ὡς ἐξ εἰλικρινίας,
  ἀλλ’ ὡς ἐκ Θεοῦ κατέναντι Θεοῦ ἐν Χριστῷ λαλοῦμεν.</p>

  <p class="Standard">&nbsp;</p>

  <h2 class="Heading_20_2"><a id="a__3" name="a__3"></a>3</h2>

  <p class="Standard">&nbsp;</p>

  <p class="Standard"><span>&nbsp;<span class="T1">1</span>
  Ἀρχόμεθα πάλιν ἑαυτοὺς συνιστάνειν; ἢ μὴ χρῄζομεν ὥς τινες
  συστατικῶν ἐπιστολῶν πρὸς ὑμᾶς ἢ ἐξ ὑμῶν; <span class=
  "T1">2</span> ἡ ἐπιστολὴ ἡμῶν ὑμεῖς ἐστε, ἐνγεγραμμένη ἐν ταῖς
  καρδίαις ἡμῶν, γινωσκομένη καὶ ἀναγινωσκομένη ὑπὸ πάντων
  ἀνθρώπων, <span class="T1">3</span> φανερούμενοι ὅτι ἐστὲ
  ἐπιστολὴ Χριστοῦ διακονηθεῖσα ὑφ’ ἡμῶν, <span class=
  "T2">ἐνγεγραμμένη</span> οὐ μέλανι ἀλλὰ Πνεύματι Θεοῦ ζῶντος, οὐκ
  ἐν <span class="T2">πλαξὶν λιθίναις</span> ἀλλ’ <span class=
  "T2">ἐν πλαξὶν καρδίαις σαρκίναις</span>.</span></p>

  <p class="Standard"><span>&nbsp;<span class="T1">4</span>
  Πεποίθησιν δὲ τοιαύτην ἔχομεν διὰ τοῦ Χριστοῦ πρὸς τὸν Θεόν.
  <span class="T1">5</span> οὐχ ὅτι ἀφ’ ἑαυτῶν ἱκανοί ἐσμεν
  λογίσασθαί τι ὡς ἐξ ἑαυτῶν, ἀλλ’ ἡ ἱκανότης ἡμῶν ἐκ τοῦ Θεοῦ,
  <span class="T1">6</span> ὃς καὶ ἱκάνωσεν ἡμᾶς διακόνους καινῆς
  διαθήκης, οὐ γράμματος ἀλλὰ πνεύματος· τὸ γὰρ γράμμα ἀποκτείνει,
  τὸ δὲ πνεῦμα ζωοποιεῖ. <span class="T1">7</span> Εἰ δὲ ἡ διακονία
  τοῦ θανάτου ἐν γράμμασιν ἐντετυπωμένη λίθοις ἐγενήθη ἐν δόξῃ,
  ὥστε μὴ δύνασθαι ἀτενίσαι τοὺς υἱοὺς Ἰσραὴλ εἰς τὸ πρόσωπον
  <span class="T2">Μωϋσέως</span> διὰ <span class="T2">τὴν δόξαν
  τοῦ προσώπου αὐτοῦ</span> τὴν καταργουμένην, <span class=
  "T1">8</span> πῶς οὐχὶ μᾶλλον ἡ διακονία τοῦ πνεύματος ἔσται ἐν
  δόξῃ; <span class="T1">9</span> εἰ γὰρ ἡ διακονία τῆς κατακρίσεως
  δόξα, πολλῷ μᾶλλον περισσεύει ἡ διακονία τῆς δικαιοσύνης δόξῃ.
  <span class="T1">10</span> καὶ γὰρ οὐ <span class="T2">δεδόξασται
  τὸ δεδοξασμένον</span> ἐν τούτῳ τῷ μέρει εἵνεκεν τῆς
  ὑπερβαλλούσης δόξης. <span class="T1">11</span> εἰ γὰρ τὸ
  καταργούμενον διὰ δόξης, πολλῷ μᾶλλον τὸ μένον ἐν δόξῃ.
  <span class="T1">12</span> Ἔχοντες οὖν τοιαύτην ἐλπίδα πολλῇ
  παρρησίᾳ χρώμεθα, <span class="T1">13</span> καὶ οὐ καθάπερ
  <span class="T2">Μωϋσῆς ἐτίθει κάλυμμα ἐπὶ τὸ πρόσωπον
  αὐτοῦ</span>, πρὸς τὸ μὴ ἀτενίσαι τοὺς υἱοὺς Ἰσραὴλ εἰς τὸ τέλος
  τοῦ καταργουμένου. <span class="T1">14</span> ἀλλὰ ἐπωρώθη τὰ
  νοήματα αὐτῶν. ἄχρι γὰρ τῆς σήμερον ἡμέρας τὸ αὐτὸ κάλυμμα ἐπὶ τῇ
  ἀναγνώσει τῆς παλαιᾶς διαθήκης μένει, μὴ ἀνακαλυπτόμενον, ὅτι ἐν
  Χριστῷ καταργεῖται· <span class="T1">15</span> ἀλλ’ ἕως σήμερον
  ἡνίκα ἂν ἀναγινώσκηται Μωϋσῆς κάλυμμα ἐπὶ τὴν καρδίαν αὐτῶν
  κεῖται· <span class="T1">16</span> <span class="T2">ἡνίκα δὲ ἐὰν
  ἐπιστρέψῃ πρὸς Κύριον, περιαιρεῖται τὸ κάλυμμα</span>.
  <span class="T1">17</span> ὁ δὲ Κύριος τὸ Πνεῦμά ἐστιν· οὗ δὲ τὸ
  Πνεῦμα Κυρίου, ἐλευθερία. <span class="T1">18</span> ἡμεῖς δὲ
  πάντες ἀνακεκαλυμμένῳ προσώπῳ <span class="T2">τὴν δόξαν
  Κυρίου</span> κατοπτριζόμενοι τὴν αὐτὴν εἰκόνα μεταμορφούμεθα ἀπὸ
  δόξης εἰς δόξαν, καθάπερ ἀπὸ Κυρίου Πνεύματος.</span></p>

  <p class="Standard">&nbsp;</p>

  <h2 class="Heading_20_2"><a id="a__4" name="a__4"></a>4</h2>

  <p class="Standard">&nbsp;</p>

  <p class="Standard"><span class="T1">1</span> Διὰ τοῦτο, ἔχοντες
  τὴν διακονίαν ταύτην, καθὼς ἠλεήθημεν, οὐκ ἐγκακοῦμεν,
  <span class="T1">2</span> ἀλλὰ ἀπειπάμεθα τὰ κρυπτὰ τῆς αἰσχύνης,
  μὴ περιπατοῦντες ἐν πανουργίᾳ μηδὲ δολοῦντες τὸν λόγον τοῦ Θεοῦ,
  ἀλλὰ τῇ φανερώσει τῆς ἀληθείας συνιστάνοντες ἑαυτοὺς πρὸς πᾶσαν
  συνείδησιν ἀνθρώπων ἐνώπιον τοῦ Θεοῦ. <span class="T1">3</span>
  εἰ δὲ καὶ ἔστιν κεκαλυμμένον τὸ εὐαγγέλιον ἡμῶν, ἐν τοῖς
  ἀπολλυμένοις ἐστὶν κεκαλυμμένον, <span class="T1">4</span> ἐν οἷς
  ὁ θεὸς τοῦ αἰῶνος τούτου ἐτύφλωσεν τὰ νοήματα τῶν ἀπίστων εἰς τὸ
  μὴ αὐγάσαι τὸν φωτισμὸν τοῦ εὐαγγελίου τῆς δόξης τοῦ Χριστοῦ, ὅς
  ἐστιν εἰκὼν τοῦ Θεοῦ. <span class="T1">5</span> οὐ γὰρ ἑαυτοὺς
  κηρύσσομεν ἀλλὰ Χριστὸν Ἰησοῦν Κύριον, ἑαυτοὺς δὲ δούλους ὑμῶν
  διὰ Ἰησοῦν. <span class="T1">6</span> ὅτι ὁ Θεὸς ὁ εἰπών Ἐκ
  σκότους φῶς λάμψει, ὃς ἔλαμψεν ἐν ταῖς καρδίαις ἡμῶν πρὸς
  φωτισμὸν τῆς γνώσεως τῆς δόξης τοῦ Θεοῦ ἐν προσώπῳ Χριστοῦ.</p>

  <p class="Standard"><span>&nbsp;<span class="T1">7</span> Ἔχομεν
  δὲ τὸν θησαυρὸν τοῦτον ἐν ὀστρακίνοις σκεύεσιν, ἵνα ἡ ὑπερβολὴ
  τῆς δυνάμεως ᾖ τοῦ Θεοῦ καὶ μὴ ἐξ ἡμῶν· <span class="T1">8</span>
  ἐν παντὶ θλιβόμενοι ἀλλ’ οὐ στενοχωρούμενοι, ἀπορούμενοι ἀλλ’ οὐκ
  ἐξαπορούμενοι, <span class="T1">9</span> διωκόμενοι ἀλλ’ οὐκ
  ἐγκαταλειπόμενοι, καταβαλλόμενοι ἀλλ’ οὐκ ἀπολλύμενοι,
  <span class="T1">10</span> πάντοτε τὴν νέκρωσιν τοῦ Ἰησοῦ ἐν τῷ
  σώματι περιφέροντες, ἵνα καὶ ἡ ζωὴ τοῦ Ἰησοῦ ἐν τῷ σώματι ἡμῶν
  φανερωθῇ· <span class="T1">11</span> ἀεὶ γὰρ ἡμεῖς οἱ ζῶντες εἰς
  θάνατον παραδιδόμεθα διὰ Ἰησοῦν, ἵνα καὶ ἡ ζωὴ τοῦ Ἰησοῦ φανερωθῇ
  ἐν τῇ θνητῇ σαρκὶ ἡμῶν. <span class="T1">12</span> ὥστε ὁ θάνατος
  ἐν ἡμῖν ἐνεργεῖται, ἡ δὲ ζωὴ ἐν ὑμῖν. <span class="T1">13</span>
  ἔχοντες δὲ τὸ αὐτὸ πνεῦμα τῆς πίστεως, κατὰ τὸ γεγραμμένον
  <span class="T2">Ἐπίστευσα, διὸ ἐλάλησα</span>, καὶ ἡμεῖς
  πιστεύομεν, διὸ καὶ λαλοῦμεν, <span class="T1">14</span> εἰδότες
  ὅτι ὁ ἐγείρας τὸν Κύριον Ἰησοῦν καὶ ἡμᾶς σὺν Ἰησοῦ ἐγερεῖ καὶ
  παραστήσει σὺν ὑμῖν. <span class="T1">15</span> τὰ γὰρ πάντα δι’
  ὑμᾶς, ἵνα ἡ χάρις πλεονάσασα διὰ τῶν πλειόνων τὴν εὐχαριστίαν
  περισσεύσῃ εἰς τὴν δόξαν τοῦ Θεοῦ. <span class="T1">16</span> Διὸ
  οὐκ ἐγκακοῦμεν, ἀλλ’ εἰ καὶ ὁ ἔξω ἡμῶν ἄνθρωπος διαφθείρεται,
  ἀλλ’ ὁ ἔσω ἡμῶν ἀνακαινοῦται ἡμέρᾳ καὶ ἡμέρᾳ. <span class=
  "T1">17</span> τὸ γὰρ παραυτίκα ἐλαφρὸν τῆς θλίψεως καθ’
  ὑπερβολὴν εἰς ὑπερβολὴν αἰώνιον βάρος δόξης κατεργάζεται ἡμῖν,
  <span class="T1">18</span> μὴ σκοπούντων ἡμῶν τὰ βλεπόμενα ἀλλὰ
  τὰ μὴ βλεπόμενα· τὰ γὰρ βλεπόμενα πρόσκαιρα, τὰ δὲ μὴ βλεπόμενα
  αἰώνια.</span></p>

  <p class="Standard">&nbsp;</p>

  <h2 class="Heading_20_2"><a id="a__5" name="a__5"></a>5</h2>

  <p class="Standard">&nbsp;</p>

  <p class="Standard"><span class="T1">1</span> οἴδαμεν γὰρ ὅτι ἐὰν
  ἡ ἐπίγειος ἡμῶν οἰκία τοῦ σκήνους καταλυθῇ, οἰκοδομὴν ἐκ Θεοῦ
  ἔχομεν, οἰκίαν ἀχειροποίητον αἰώνιον ἐν τοῖς οὐρανοῖς.
  <span class="T1">2</span> καὶ γὰρ ἐν τούτῳ στενάζομεν, τὸ
  οἰκητήριον ἡμῶν τὸ ἐξ οὐρανοῦ ἐπενδύσασθαι ἐπιποθοῦντες,
  <span class="T1">3</span> εἴ γε καὶ ἐνδυσάμενοι οὐ γυμνοὶ
  εὑρεθησόμεθα. <span class="T1">4</span> καὶ γὰρ οἱ ὄντες ἐν τῷ
  σκήνει στενάζομεν βαρούμενοι ἐφ’ ᾧ οὐ θέλομεν ἐκδύσασθαι ἀλλ’
  ἐπενδύσασθαι, ἵνα καταποθῇ τὸ θνητὸν ὑπὸ τῆς ζωῆς. <span class=
  "T1">5</span> ὁ δὲ κατεργασάμενος ἡμᾶς εἰς αὐτὸ τοῦτο Θεός, ὁ
  δοὺς ἡμῖν τὸν ἀρραβῶνα τοῦ Πνεύματος. <span class="T1">6</span>
  Θαρροῦντες οὖν πάντοτε καὶ εἰδότες ὅτι ἐνδημοῦντες ἐν τῷ σώματι
  ἐκδημοῦμεν ἀπὸ τοῦ Κυρίου· <span class="T1">7</span> διὰ πίστεως
  γὰρ περιπατοῦμεν, οὐ διὰ εἴδους· <span class="T1">8</span>
  θαρροῦμεν δὲ καὶ εὐδοκοῦμεν μᾶλλον ἐκδημῆσαι ἐκ τοῦ σώματος καὶ
  ἐνδημῆσαι πρὸς τὸν Κύριον. <span class="T1">9</span> διὸ καὶ
  φιλοτιμούμεθα, εἴτε ἐνδημοῦντες εἴτε ἐκδημοῦντες, εὐάρεστοι αὐτῷ
  εἶναι. <span class="T1">10</span> τοὺς γὰρ πάντας ἡμᾶς
  φανερωθῆναι δεῖ ἔμπροσθεν τοῦ βήματος τοῦ Χριστοῦ, ἵνα κομίσηται
  ἕκαστος τὰ διὰ τοῦ σώματος πρὸς ἃ ἔπραξεν, εἴτε ἀγαθὸν εἴτε
  φαῦλον.</p>

  <p class="Standard"><span>&nbsp;<span class="T1">11</span>
  Εἰδότες οὖν τὸν φόβον τοῦ Κυρίου ἀνθρώπους πείθομεν, Θεῷ δὲ
  πεφανερώμεθα· ἐλπίζω δὲ καὶ ἐν ταῖς συνειδήσεσιν ὑμῶν
  πεφανερῶσθαι. <span class="T1">12</span> οὐ πάλιν ἑαυτοὺς
  συνιστάνομεν ὑμῖν, ἀλλὰ ἀφορμὴν διδόντες ὑμῖν καυχήματος ὑπὲρ
  ἡμῶν, ἵνα ἔχητε πρὸς τοὺς ἐν προσώπῳ καυχωμένους καὶ μὴ ἐν
  καρδίᾳ. <span class="T1">13</span> εἴτε γὰρ ἐξέστημεν, Θεῷ· εἴτε
  σωφρονοῦμεν, ὑμῖν. <span class="T1">14</span> ἡ γὰρ ἀγάπη τοῦ
  Χριστοῦ συνέχει ἡμᾶς, κρίναντας τοῦτο, ὅτι εἷς ὑπὲρ πάντων
  ἀπέθανεν· ἄρα οἱ πάντες ἀπέθανον· <span class="T1">15</span> καὶ
  ὑπὲρ πάντων ἀπέθανεν ἵνα οἱ ζῶντες μηκέτι ἑαυτοῖς ζῶσιν ἀλλὰ τῷ
  ὑπὲρ αὐτῶν ἀποθανόντι καὶ ἐγερθέντι. <span class="T1">16</span>
  Ὥστε ἡμεῖς ἀπὸ τοῦ νῦν οὐδένα οἴδαμεν κατὰ σάρκα· εἰ καὶ
  ἐγνώκαμεν κατὰ σάρκα Χριστόν, ἀλλὰ νῦν οὐκέτι γινώσκομεν.
  <span class="T1">17</span> ὥστε εἴ τις ἐν Χριστῷ, καινὴ κτίσις·
  τὰ ἀρχαῖα παρῆλθεν, ἰδοὺ γέγονεν καινά. <span class=
  "T1">18</span> τὰ δὲ πάντα ἐκ τοῦ Θεοῦ τοῦ καταλλάξαντος ἡμᾶς
  ἑαυτῷ διὰ Χριστοῦ καὶ δόντος ἡμῖν τὴν διακονίαν τῆς καταλλαγῆς,
  <span class="T1">19</span> ὡς ὅτι Θεὸς ἦν ἐν Χριστῷ κόσμον
  καταλλάσσων ἑαυτῷ, μὴ λογιζόμενος αὐτοῖς τὰ παραπτώματα αὐτῶν,
  καὶ θέμενος ἐν ἡμῖν τὸν λόγον τῆς καταλλαγῆς. <span class=
  "T1">20</span> Ὑπὲρ Χριστοῦ οὖν πρεσβεύομεν ὡς τοῦ Θεοῦ
  παρακαλοῦντος δι’ ἡμῶν· δεόμεθα ὑπὲρ Χριστοῦ, καταλλάγητε τῷ Θεῷ.
  <span class="T1">21</span> τὸν μὴ γνόντα ἁμαρτίαν ὑπὲρ ἡμῶν
  ἁμαρτίαν ἐποίησεν, ἵνα ἡμεῖς γενώμεθα δικαιοσύνη Θεοῦ ἐν
  αὐτῷ.</span></p>

  <p class="Standard">&nbsp;</p>

  <h2 class="Heading_20_2"><a id="a__6" name="a__6"></a>6</h2>

  <p class="Standard">&nbsp;</p>

  <p class="Standard"><span class="T1">1</span> Συνεργοῦντες δὲ καὶ
  παρακαλοῦμεν μὴ εἰς κενὸν τὴν χάριν τοῦ Θεοῦ δέξασθαι ὑμᾶς·
  <span class="T1">2</span> —λέγει γάρ</p>

  <p class="Standard"><span>&nbsp;<span class="T2">Καιρῷ δεκτῷ
  ἐπήκουσά σου</span></span></p>

  <p class="P1"><span>&nbsp;καὶ ἐν ἡμέρᾳ σωτηρίας ἐβοήθησά
  σοι·</span></p>

  <p class="Standard">ἰδοὺ νῦν <span class="T2">καιρὸς
  εὐπρόσδεκτος</span>, ἰδοὺ νῦν <span class="T2">ἡμέρα
  σωτηρίας</span>·— <span class="T1">3</span> μηδεμίαν ἐν μηδενὶ
  διδόντες προσκοπήν, ἵνα μὴ μωμηθῇ ἡ διακονία, <span class=
  "T1">4</span> ἀλλ’ ἐν παντὶ συνιστάνοντες ἑαυτοὺς ὡς Θεοῦ
  διάκονοι, ἐν ὑπομονῇ πολλῇ, ἐν θλίψεσιν, ἐν ἀνάγκαις, ἐν
  στενοχωρίαις, <span class="T1">5</span> ἐν πληγαῖς, ἐν φυλακαῖς,
  ἐν ἀκαταστασίαις, ἐν κόποις, ἐν ἀγρυπνίαις, ἐν νηστείαις,
  <span class="T1">6</span> ἐν ἁγνότητι, ἐν γνώσει, ἐν μακροθυμίᾳ,
  ἐν χρηστότητι, ἐν Πνεύματι Ἁγίῳ, ἐν ἀγάπῃ ἀνυποκρίτῳ,
  <span class="T1">7</span> ἐν λόγῳ ἀληθείας, ἐν δυνάμει Θεοῦ· διὰ
  τῶν ὅπλων τῆς δικαιοσύνης τῶν δεξιῶν καὶ ἀριστερῶν, <span class=
  "T1">8</span> διὰ δόξης καὶ ἀτιμίας, διὰ δυσφημίας καὶ εὐφημίας·
  ὡς πλάνοι καὶ ἀληθεῖς, <span class="T1">9</span> ὡς ἀγνοούμενοι
  καὶ ἐπιγινωσκόμενοι, <span class="T2">ὡς ἀποθνήσκοντες</span> καὶ
  ἰδοὺ <span class="T2">ζῶμεν</span>, ὡς <span class=
  "T2">παιδευόμενοι καὶ μὴ θανατούμενοι</span>, <span class=
  "T1">10</span> ὡς λυπούμενοι ἀεὶ δὲ χαίροντες, ὡς πτωχοὶ πολλοὺς
  δὲ πλουτίζοντες, ὡς μηδὲν ἔχοντες καὶ πάντα κατέχοντες.</p>

  <p class="Standard"><span>&nbsp;<span class="T1">11</span> Τὸ
  στόμα ἡμῶν ἀνέῳγεν πρὸς ὑμᾶς, Κορίνθιοι, <span class="T2">ἡ
  καρδία</span> ἡμῶν <span class="T2">πεπλάτυνται</span>·
  <span class="T1">12</span> οὐ στενοχωρεῖσθε ἐν ἡμῖν,
  στενοχωρεῖσθε δὲ ἐν τοῖς σπλάγχνοις ὑμῶν· <span class=
  "T1">13</span> τὴν δὲ αὐτὴν ἀντιμισθίαν, ὡς τέκνοις λέγω,
  πλατύνθητε καὶ ὑμεῖς. <span class="T1">14</span> Μὴ γίνεσθε
  ἑτεροζυγοῦντες ἀπίστοις· τίς γὰρ μετοχὴ δικαιοσύνῃ καὶ ἀνομίᾳ, ἢ
  τίς κοινωνία φωτὶ πρὸς σκότος; <span class="T1">15</span> τίς δὲ
  συμφώνησις Χριστοῦ πρὸς Βελιάρ, ἢ τίς μερὶς πιστῷ μετὰ ἀπίστου;
  <span class="T1">16</span> τίς δὲ συνκατάθεσις ναῷ Θεοῦ μετὰ
  εἰδώλων; ἡμεῖς γὰρ ναὸς Θεοῦ ἐσμεν ζῶντος· καθὼς εἶπεν ὁ Θεὸς
  ὅτι</span></p>

  <p class="Standard"><span>&nbsp;<span class="T2">Ἐνοικήσω ἐν
  αὐτοῖς καὶ ἐνπεριπατήσω, καὶ ἔσομαι αὐτῶν Θεός, καὶ αὐτοὶ ἔσονταί
  μου λαός.</span></span></p>

  <p class="Standard"><span>&nbsp;<span class="T1">17</span> διὸ
  <span class="T2">ἐξέλθατε ἐκ μέσου αὐτῶν,</span></span></p>

  <p class="Standard"><span class="T2">&nbsp; &nbsp; &nbsp; &nbsp;
  καὶ ἀφορίσθητε, λέγει Κύριος</span>,</p>

  <p class="Standard"><span>&nbsp;καὶ <span class="T2">ἀκαθάρτου μὴ
  ἅπτεσθε· κἀγὼ εἰσδέξομαι ὑμᾶς</span>,</span></p>

  <p class="Standard"><span class="T1">&nbsp; &nbsp; &nbsp; &nbsp;
  18</span> καὶ <span class="T2">ἔσομαι</span> ὑμῖν εἰς
  <span class="T2">Πατέρα</span>,</p>

  <p class="Standard"><span>&nbsp;καὶ ὑμεῖς ἔσεσθέ <span class=
  "T2">μοι εἰς υἱοὺς καὶ θυγατέρας, λέγει Κύριος
  Παντοκράτωρ</span>.</span></p>

  <p class="Standard">&nbsp;</p>

  <h2 class="Heading_20_2"><a id="a__7" name="a__7"></a>7</h2>

  <p class="Standard">&nbsp;</p>

  <p class="Standard"><span class="T1">1</span> ταύτας οὖν ἔχοντες
  τὰς ἐπαγγελίας, ἀγαπητοί, καθαρίσωμεν ἑαυτοὺς ἀπὸ παντὸς μολυσμοῦ
  σαρκὸς καὶ πνεύματος, ἐπιτελοῦντες ἁγιωσύνην ἐν φόβῳ Θεοῦ.</p>

  <p class="Standard"><span>&nbsp;<span class="T1">2</span>
  Χωρήσατε ἡμᾶς· οὐδένα ἠδικήσαμεν, οὐδένα ἐφθείραμεν, οὐδένα
  ἐπλεονεκτήσαμεν. <span class="T1">3</span> πρὸς κατάκρισιν οὐ
  λέγω· προείρηκα γὰρ ὅτι ἐν ταῖς καρδίαις ἡμῶν ἐστε εἰς τὸ
  συναποθανεῖν καὶ συνζῆν. <span class="T1">4</span> πολλή μοι
  παρρησία πρὸς ὑμᾶς, πολλή μοι καύχησις ὑπὲρ ὑμῶν· πεπλήρωμαι τῇ
  παρακλήσει, ὑπερπερισσεύομαι τῇ χαρᾷ ἐπὶ πάσῃ τῇ θλίψει ἡμῶν.
  <span class="T1">5</span> Καὶ γὰρ ἐλθόντων ἡμῶν εἰς Μακεδονίαν
  οὐδεμίαν ἔσχηκεν ἄνεσιν ἡ σὰρξ ἡμῶν, ἀλλ’ ἐν παντὶ θλιβόμενοι·
  ἔξωθεν μάχαι, ἔσωθεν φόβοι. <span class="T1">6</span> ἀλλ’ ὁ
  παρακαλῶν τοὺς ταπεινοὺς παρεκάλεσεν ἡμᾶς ὁ Θεὸς ἐν τῇ παρουσίᾳ
  Τίτου· <span class="T1">7</span> οὐ μόνον δὲ ἐν τῇ παρουσίᾳ
  αὐτοῦ, ἀλλὰ καὶ ἐν τῇ παρακλήσει ᾗ παρεκλήθη ἐφ’ ὑμῖν, ἀναγγέλλων
  ἡμῖν τὴν ὑμῶν ἐπιπόθησιν, τὸν ὑμῶν ὀδυρμόν, τὸν ὑμῶν ζῆλον ὑπὲρ
  ἐμοῦ, ὥστε με μᾶλλον χαρῆναι. <span class="T1">8</span> ὅτι εἰ
  καὶ ἐλύπησα ὑμᾶς ἐν τῇ ἐπιστολῇ, οὐ μεταμέλομαι· εἰ καὶ
  μετεμελόμην, βλέπω ὅτι ἡ ἐπιστολὴ ἐκείνη εἰ καὶ πρὸς ὥραν
  ἐλύπησεν ὑμᾶς, <span class="T1">9</span> νῦν χαίρω, οὐχ ὅτι
  ἐλυπήθητε, ἀλλ’ ὅτι ἐλυπήθητε εἰς μετάνοιαν· ἐλυπήθητε γὰρ κατὰ
  Θεόν, ἵνα ἐν μηδενὶ ζημιωθῆτε ἐξ ἡμῶν. <span class="T1">10</span>
  ἡ γὰρ κατὰ Θεὸν λύπη μετάνοιαν εἰς σωτηρίαν ἀμεταμέλητον
  ἐργάζεται· ἡ δὲ τοῦ κόσμου λύπη θάνατον κατεργάζεται.
  <span class="T1">11</span> ἰδοὺ γὰρ αὐτὸ τοῦτο τὸ κατὰ Θεὸν
  λυπηθῆναι πόσην κατειργάσατο ὑμῖν σπουδήν, ἀλλὰ ἀπολογίαν, ἀλλὰ
  ἀγανάκτησιν, ἀλλὰ φόβον, ἀλλὰ ἐπιπόθησιν, ἀλλὰ ζῆλον, ἀλλὰ
  ἐκδίκησιν. ἐν παντὶ συνεστήσατε ἑαυτοὺς ἁγνοὺς εἶναι τῷ πράγματι.
  <span class="T1">12</span> ἄρα εἰ καὶ ἔγραψα ὑμῖν, οὐχ ἕνεκεν τοῦ
  ἀδικήσαντος οὐδὲ ἕνεκεν τοῦ ἀδικηθέντος, ἀλλ’ ἕνεκεν τοῦ
  φανερωθῆναι τὴν σπουδὴν ὑμῶν τὴν ὑπὲρ ἡμῶν πρὸς ὑμᾶς ἐνώπιον τοῦ
  Θεοῦ. <span class="T1">13</span> διὰ τοῦτο παρακεκλήμεθα. Ἐπὶ δὲ
  τῇ παρακλήσει ἡμῶν περισσοτέρως μᾶλλον ἐχάρημεν ἐπὶ τῇ χαρᾷ
  Τίτου, ὅτι ἀναπέπαυται τὸ πνεῦμα αὐτοῦ ἀπὸ πάντων ὑμῶν·
  <span class="T1">14</span> ὅτι εἴ τι αὐτῷ ὑπὲρ ὑμῶν κεκαύχημαι,
  οὐ κατῃσχύνθην, ἀλλ’ ὡς πάντα ἐν ἀληθείᾳ ἐλαλήσαμεν ὑμῖν, οὕτως
  καὶ ἡ καύχησις ἡμῶν ἐπὶ Τίτου ἀλήθεια ἐγενήθη. <span class=
  "T1">15</span> καὶ τὰ σπλάγχνα αὐτοῦ περισσοτέρως εἰς ὑμᾶς ἐστιν
  ἀναμιμνῃσκομένου τὴν πάντων ὑμῶν ὑπακοήν, ὡς μετὰ φόβου καὶ
  τρόμου ἐδέξασθε αὐτόν. <span class="T1">16</span> χαίρω ὅτι ἐν
  παντὶ θαρρῶ ἐν ὑμῖν.</span></p>

  <p class="Standard">&nbsp;</p>

  <h2 class="Heading_20_2"><a id="a__8" name="a__8"></a>8</h2>

  <p class="Standard">&nbsp;</p>

  <p class="Standard"><span>&nbsp;<span class="T1">1</span>
  Γνωρίζομεν δὲ ὑμῖν, ἀδελφοί, τὴν χάριν τοῦ Θεοῦ τὴν δεδομένην ἐν
  ταῖς ἐκκλησίαις τῆς Μακεδονίας, <span class="T1">2</span> ὅτι ἐν
  πολλῇ δοκιμῇ θλίψεως ἡ περισσεία τῆς χαρᾶς αὐτῶν καὶ ἡ κατὰ
  βάθους πτωχεία αὐτῶν ἐπερίσσευσεν εἰς τὸ πλοῦτος τῆς ἁπλότητος
  αὐτῶν· <span class="T1">3</span> ὅτι κατὰ δύναμιν, μαρτυρῶ, καὶ
  παρὰ δύναμιν, αὐθαίρετοι <span class="T1">4</span> μετὰ πολλῆς
  παρακλήσεως δεόμενοι ἡμῶν, τὴν χάριν καὶ τὴν κοινωνίαν τῆς
  διακονίας τῆς εἰς τοὺς ἁγίους, <span class="T1">5</span> καὶ οὐ
  καθὼς ἠλπίσαμεν, ἀλλὰ ἑαυτοὺς ἔδωκαν πρῶτον τῷ Κυρίῳ καὶ ἡμῖν διὰ
  θελήματος Θεοῦ, <span class="T1">6</span> εἰς τὸ παρακαλέσαι ἡμᾶς
  Τίτον, ἵνα καθὼς προενήρξατο οὕτως καὶ ἐπιτελέσῃ εἰς ὑμᾶς καὶ τὴν
  χάριν ταύτην. <span class="T1">7</span> ἀλλ’ ὥσπερ ἐν παντὶ
  περισσεύετε, πίστει καὶ λόγῳ καὶ γνώσει καὶ πάσῃ σπουδῇ καὶ τῇ ἐξ
  ἡμῶν ἐν ὑμῖν ἀγάπῃ, ἵνα καὶ ἐν ταύτῃ τῇ χάριτι περισσεύητε.
  <span class="T1">8</span> Οὐ κατ’ ἐπιταγὴν λέγω ἀλλὰ διὰ τῆς
  ἑτέρων σπουδῆς καὶ τὸ τῆς ὑμετέρας ἀγάπης γνήσιον δοκιμάζων·
  <span class="T1">9</span> γινώσκετε γὰρ τὴν χάριν τοῦ Κυρίου ἡμῶν
  Ἰησοῦ Χριστοῦ, ὅτι δι’ ὑμᾶς ἐπτώχευσεν πλούσιος ὤν, ἵνα ὑμεῖς τῇ
  ἐκείνου πτωχείᾳ πλουτήσητε. <span class="T1">10</span> καὶ γνώμην
  ἐν τούτῳ δίδωμι· τοῦτο γὰρ ὑμῖν συμφέρει, οἵτινες οὐ μόνον τὸ
  ποιῆσαι ἀλλὰ καὶ τὸ θέλειν προενήρξασθε ἀπὸ πέρυσι· <span class=
  "T1">11</span> νυνὶ δὲ καὶ τὸ ποιῆσαι ἐπιτελέσατε, ὅπως καθάπερ ἡ
  προθυμία τοῦ θέλειν, οὕτως καὶ τὸ ἐπιτελέσαι ἐκ τοῦ ἔχειν.
  <span class="T1">12</span> εἰ γὰρ ἡ προθυμία πρόκειται, καθὸ ἐὰν
  ἔχῃ εὐπρόσδεκτος, οὐ καθὸ οὐκ ἔχει. <span class="T1">13</span> οὐ
  γὰρ ἵνα ἄλλοις ἄνεσις, ὑμῖν θλῖψις· ἀλλ’ ἐξ ἰσότητος <span class=
  "T1">14</span> ἐν τῷ νῦν καιρῷ τὸ ὑμῶν περίσσευμα εἰς τὸ ἐκείνων
  ὑστέρημα, ἵνα καὶ τὸ ἐκείνων περίσσευμα γένηται εἰς τὸ ὑμῶν
  ὑστέρημα, ὅπως γένηται ἰσότης, <span class="T1">15</span> καθὼς
  γέγραπται <span class="T2">Ὁ τὸ πολὺ οὐκ ἐπλεόνασεν, καὶ ὁ τὸ
  ὀλίγον οὐκ ἠλαττόνησεν</span>. <span class="T1">16</span> Χάρις
  δὲ τῷ Θεῷ τῷ διδόντι τὴν αὐτὴν σπουδὴν ὑπὲρ ὑμῶν ἐν τῇ καρδίᾳ
  Τίτου, <span class="T1">17</span> ὅτι τὴν μὲν παράκλησιν ἐδέξατο,
  σπουδαιότερος δὲ ὑπάρχων αὐθαίρετος ἐξῆλθεν πρὸς ὑμᾶς.
  <span class="T1">18</span> συνεπέμψαμεν δὲ μετ’ αὐτοῦ τὸν ἀδελφὸν
  οὗ ὁ ἔπαινος ἐν τῷ εὐαγγελίῳ διὰ πασῶν τῶν ἐκκλησιῶν,
  <span class="T1">19</span> οὐ μόνον δὲ ἀλλὰ καὶ χειροτονηθεὶς ὑπὸ
  τῶν ἐκκλησιῶν συνέκδημος ἡμῶν ἐν τῇ χάριτι ταύτῃ τῇ διακονουμένῃ
  ὑφ’ ἡμῶν πρὸς τὴν αὐτοῦ τοῦ Κυρίου δόξαν καὶ προθυμίαν ἡμῶν,
  <span class="T1">20</span> στελλόμενοι τοῦτο, μή τις ἡμᾶς
  μωμήσηται ἐν τῇ ἁδρότητι ταύτῃ τῇ διακονουμένῃ ὑφ’ ἡμῶν·
  <span class="T1">21</span> <span class="T2">προνοοῦμεν</span> γὰρ
  <span class="T2">καλὰ</span> οὐ μόνον <span class="T2">ἐνώπιον
  Κυρίου</span> ἀλλὰ <span class="T2">καὶ</span> ἐνώπιον
  <span class="T2">ἀνθρώπων</span>. <span class="T1">22</span>
  συνεπέμψαμεν δὲ αὐτοῖς τὸν ἀδελφὸν ἡμῶν, ὃν ἐδοκιμάσαμεν ἐν
  πολλοῖς πολλάκις σπουδαῖον ὄντα, νυνὶ δὲ πολὺ σπουδαιότερον
  πεποιθήσει πολλῇ τῇ εἰς ὑμᾶς. <span class="T1">23</span> εἴτε
  ὑπὲρ Τίτου, κοινωνὸς ἐμὸς καὶ εἰς ὑμᾶς συνεργός· εἴτε ἀδελφοὶ
  ἡμῶν, ἀπόστολοι ἐκκλησιῶν, δόξα Χριστοῦ. <span class=
  "T1">24</span> τὴν οὖν ἔνδειξιν τῆς ἀγάπης ὑμῶν καὶ ἡμῶν
  καυχήσεως ὑπὲρ ὑμῶν εἰς αὐτοὺς ἐνδεικνύμενοι εἰς πρόσωπον τῶν
  ἐκκλησιῶν.</span></p>

  <p class="Standard">&nbsp;</p>

  <h2 class="Heading_20_2"><a id="a__9" name="a__9"></a>9</h2>

  <p class="Standard">&nbsp;</p>

  <p class="Standard"><span class="T1">1</span> Περὶ μὲν γὰρ τῆς
  διακονίας τῆς εἰς τοὺς ἁγίους περισσόν μοί ἐστιν τὸ γράφειν ὑμῖν·
  <span class="T1">2</span> οἶδα γὰρ τὴν προθυμίαν ὑμῶν ἣν ὑπὲρ
  ὑμῶν καυχῶμαι Μακεδόσιν ὅτι Ἀχαΐα παρεσκεύασται ἀπὸ πέρυσι, καὶ
  τὸ ὑμῶν ζῆλος ἠρέθισεν τοὺς πλείονας. <span class="T1">3</span>
  ἔπεμψα δὲ τοὺς ἀδελφούς, ἵνα μὴ τὸ καύχημα ἡμῶν τὸ ὑπὲρ ὑμῶν
  κενωθῇ ἐν τῷ μέρει τούτῳ, ἵνα καθὼς ἔλεγον παρεσκευασμένοι ἦτε,
  <span class="T1">4</span> μή πως ἐὰν ἔλθωσιν σὺν ἐμοὶ Μακεδόνες
  καὶ εὕρωσιν ὑμᾶς ἀπαρασκευάστους καταισχυνθῶμεν ἡμεῖς, ἵνα μὴ
  λέγωμεν ὑμεῖς, ἐν τῇ ὑποστάσει ταύτῃ. <span class="T1">5</span>
  ἀναγκαῖον οὖν ἡγησάμην παρακαλέσαι τοὺς ἀδελφοὺς ἵνα προέλθωσιν
  εἰς ὑμᾶς καὶ προκαταρτίσωσιν τὴν προεπηγγελμένην εὐλογίαν ὑμῶν,
  ταύτην ἑτοίμην εἶναι οὕτως ὡς εὐλογίαν καὶ μὴ ὡς πλεονεξίαν.
  <span class="T1">6</span> Τοῦτο δέ, ὁ σπείρων φειδομένως
  φειδομένως καὶ θερίσει, καὶ ὁ σπείρων ἐπ’ εὐλογίαις ἐπ’ εὐλογίαις
  καὶ θερίσει. <span class="T1">7</span> ἕκαστος καθὼς προῄρηται τῇ
  καρδίᾳ, μὴ ἐκ λύπης ἢ ἐξ ἀνάγκης· <span class="T2">ἱλαρὸν</span>
  γὰρ <span class="T2">δότην</span> ἀγαπᾷ <span class="T2">ὁ
  Θεός</span>. <span class="T1">8</span> δυνατεῖ δὲ ὁ Θεὸς πᾶσαν
  χάριν περισσεῦσαι εἰς ὑμᾶς, ἵνα ἐν παντὶ πάντοτε πᾶσαν αὐτάρκειαν
  ἔχοντες περισσεύητε εἰς πᾶν ἔργον ἀγαθόν, <span class=
  "T1">9</span> καθὼς γέγραπται</p>

  <p class="Standard"><span>&nbsp;<span class="T2">Ἐσκόρπισεν,
  ἔδωκεν τοῖς πένησιν,</span></span></p>

  <p class="P1"><span>&nbsp;ἡ δικαιοσύνη αὐτοῦ μένει εἰς τὸν
  αἰῶνα.</span></p>

  <p class="Standard"><span class="T1">10</span> ὁ δὲ ἐπιχορηγῶν
  <span class="T2">σπέρμα τῷ σπείροντι καὶ ἄρτον εἰς βρῶσιν</span>
  χορηγήσει καὶ πληθυνεῖ τὸν σπόρον ὑμῶν καὶ αὐξήσει <span class=
  "T2">τὰ γενήματα τῆς δικαιοσύνης ὑμῶν</span>· <span class=
  "T1">11</span> ἐν παντὶ πλουτιζόμενοι εἰς πᾶσαν ἁπλότητα, ἥτις
  κατεργάζεται δι’ ἡμῶν εὐχαριστίαν τῷ Θεῷ. <span class=
  "T1">12</span> ὅτι ἡ διακονία τῆς λειτουργίας ταύτης οὐ μόνον
  ἐστὶν προσαναπληροῦσα τὰ ὑστερήματα τῶν ἁγίων, ἀλλὰ καὶ
  περισσεύουσα διὰ πολλῶν εὐχαριστιῶν τῷ Θεῷ· <span class=
  "T1">13</span> διὰ τῆς δοκιμῆς τῆς διακονίας ταύτης δοξάζοντες
  τὸν Θεὸν ἐπὶ τῇ ὑποταγῇ τῆς ὁμολογίας ὑμῶν εἰς τὸ εὐαγγέλιον τοῦ
  Χριστοῦ καὶ ἁπλότητι τῆς κοινωνίας εἰς αὐτοὺς καὶ εἰς πάντας,
  <span class="T1">14</span> καὶ αὐτῶν δεήσει ὑπὲρ ὑμῶν
  ἐπιποθούντων ὑμᾶς διὰ τὴν ὑπερβάλλουσαν χάριν τοῦ Θεοῦ ἐφ’ ὑμῖν.
  <span class="T1">15</span> Χάρις τῷ Θεῷ ἐπὶ τῇ ἀνεκδιηγήτῳ αὐτοῦ
  δωρεᾷ.</p>

  <p class="Standard">&nbsp;</p>

  <h2 class="Heading_20_2"><a id="a__10" name="a__10"></a>10</h2>

  <p class="Standard">&nbsp;</p>

  <p class="Standard"><span>&nbsp;<span class="T1">1</span> Αὐτὸς
  δὲ ἐγὼ Παῦλος παρακαλῶ ὑμᾶς διὰ τῆς πραΰτητος καὶ ἐπιεικείας τοῦ
  Χριστοῦ, ὃς κατὰ πρόσωπον μὲν ταπεινὸς ἐν ὑμῖν, ἀπὼν δὲ θαρρῶ εἰς
  ὑμᾶς· <span class="T1">2</span> δέομαι δὲ τὸ μὴ παρὼν θαρρῆσαι τῇ
  πεποιθήσει ᾗ λογίζομαι τολμῆσαι ἐπί τινας τοὺς λογιζομένους ἡμᾶς
  ὡς κατὰ σάρκα περιπατοῦντας. <span class="T1">3</span> Ἐν σαρκὶ
  γὰρ περιπατοῦντες οὐ κατὰ σάρκα στρατευόμεθα, <span class=
  "T1">4</span> τὰ γὰρ ὅπλα τῆς στρατείας ἡμῶν οὐ σαρκικὰ ἀλλὰ
  δυνατὰ τῷ Θεῷ πρὸς καθαίρεσιν ὀχυρωμάτων, λογισμοὺς καθαιροῦντες
  <span class="T1">5</span> καὶ πᾶν ὕψωμα ἐπαιρόμενον κατὰ τῆς
  γνώσεως τοῦ Θεοῦ, καὶ αἰχμαλωτίζοντες πᾶν νόημα εἰς τὴν ὑπακοὴν
  τοῦ Χριστοῦ, <span class="T1">6</span> καὶ ἐν ἑτοίμῳ ἔχοντες
  ἐκδικῆσαι πᾶσαν παρακοήν, ὅταν πληρωθῇ ὑμῶν ἡ ὑπακοή.
  <span class="T1">7</span> Τὰ κατὰ πρόσωπον βλέπετε. εἴ τις
  πέποιθεν ἑαυτῷ Χριστοῦ εἶναι, τοῦτο λογιζέσθω πάλιν ἐφ’ ἑαυτοῦ,
  ὅτι καθὼς αὐτὸς Χριστοῦ, οὕτως καὶ ἡμεῖς. <span class=
  "T1">8</span> ἐάν τε γὰρ περισσότερόν τι καυχήσωμαι περὶ τῆς
  ἐξουσίας ἡμῶν, ἧς ἔδωκεν ὁ Κύριος εἰς οἰκοδομὴν καὶ οὐκ εἰς
  καθαίρεσιν ὑμῶν, οὐκ αἰσχυνθήσομαι, <span class="T1">9</span> ἵνα
  μὴ δόξω ὡς ἂν ἐκφοβεῖν ὑμᾶς διὰ τῶν ἐπιστολῶν. <span class=
  "T1">10</span> ὅτι Αἱ ἐπιστολαὶ μέν, φησίν, βαρεῖαι καὶ ἰσχυραί,
  ἡ δὲ παρουσία τοῦ σώματος ἀσθενὴς καὶ ὁ λόγος ἐξουθενημένος.
  <span class="T1">11</span> τοῦτο λογιζέσθω ὁ τοιοῦτος, ὅτι οἷοί
  ἐσμεν τῷ λόγῳ δι’ ἐπιστολῶν ἀπόντες, τοιοῦτοι καὶ παρόντες τῷ
  ἔργῳ. <span class="T1">12</span> Οὐ γὰρ τολμῶμεν ἐνκρῖναι ἢ
  συνκρῖναι ἑαυτούς τισιν τῶν ἑαυτοὺς συνιστανόντων· ἀλλὰ αὐτοὶ ἐν
  ἑαυτοῖς ἑαυτοὺς μετροῦντες καὶ συνκρίνοντες ἑαυτοὺς ἑαυτοῖς οὐ
  συνιᾶσιν. <span class="T1">13</span> ἡμεῖς δὲ οὐκ εἰς τὰ ἄμετρα
  καυχησόμεθα, ἀλλὰ κατὰ τὸ μέτρον τοῦ κανόνος οὗ ἐμέρισεν ἡμῖν ὁ
  Θεὸς μέτρου, ἐφικέσθαι ἄχρι καὶ ὑμῶν. <span class="T1">14</span>
  οὐ γὰρ ὡς μὴ ἐφικνούμενοι εἰς ὑμᾶς ὑπερεκτείνομεν ἑαυτούς, ἄχρι
  γὰρ καὶ ὑμῶν ἐφθάσαμεν ἐν τῷ εὐαγγελίῳ τοῦ Χριστοῦ· <span class=
  "T1">15</span> οὐκ εἰς τὰ ἄμετρα καυχώμενοι ἐν ἀλλοτρίοις κόποις,
  ἐλπίδα δὲ ἔχοντες αὐξανομένης τῆς πίστεως ὑμῶν ἐν ὑμῖν
  μεγαλυνθῆναι κατὰ τὸν κανόνα ἡμῶν εἰς περισσείαν, <span class=
  "T1">16</span> εἰς τὰ ὑπερέκεινα ὑμῶν εὐαγγελίσασθαι, οὐκ ἐν
  ἀλλοτρίῳ κανόνι εἰς τὰ ἕτοιμα καυχήσασθαι. <span class=
  "T1">17</span> <span class="T2">Ὁ</span> δὲ <span class=
  "T2">καυχώμενος ἐν Κυρίῳ καυχάσθω</span>· <span class=
  "T1">18</span> οὐ γὰρ ὁ ἑαυτὸν συνιστάνων, ἐκεῖνός ἐστιν δόκιμος,
  ἀλλὰ ὃν ὁ Κύριος συνίστησιν.</span></p>

  <p class="Standard">&nbsp;</p>

  <h2 class="Heading_20_2"><a id="a__11" name="a__11"></a>11</h2>

  <p class="Standard">&nbsp;</p>

  <p class="Standard"><span>&nbsp;<span class="T1">1</span> Ὄφελον
  ἀνείχεσθέ μου μικρόν τι ἀφροσύνης· ἀλλὰ καὶ ἀνέχεσθέ μου.
  <span class="T1">2</span> ζηλῶ γὰρ ὑμᾶς Θεοῦ ζήλῳ, ἡρμοσάμην γὰρ
  ὑμᾶς ἑνὶ ἀνδρὶ παρθένον ἁγνὴν παραστῆσαι τῷ Χριστῷ· <span class=
  "T1">3</span> φοβοῦμαι δὲ μή πως, ὡς <span class="T2">ὁ ὄφις
  ἐξηπάτησεν</span> Εὕαν ἐν τῇ πανουργίᾳ αὐτοῦ, φθαρῇ τὰ νοήματα
  ὑμῶν ἀπὸ τῆς ἁπλότητος καὶ τῆς ἁγνότητος τῆς εἰς Χριστόν.
  <span class="T1">4</span> εἰ μὲν γὰρ ὁ ἐρχόμενος ἄλλον Ἰησοῦν
  κηρύσσει ὃν οὐκ ἐκηρύξαμεν, ἢ πνεῦμα ἕτερον λαμβάνετε ὃ οὐκ
  ἐλάβετε, ἢ εὐαγγέλιον ἕτερον ὃ οὐκ ἐδέξασθε, καλῶς ἀνέχεσθε.
  <span class="T1">5</span> λογίζομαι γὰρ μηδὲν ὑστερηκέναι τῶν
  ὑπερλίαν ἀποστόλων. <span class="T1">6</span> εἰ δὲ καὶ ἰδιώτης
  τῷ λόγῳ, ἀλλ’ οὐ τῇ γνώσει, ἀλλ’ ἐν παντὶ φανερώσαντες ἐν πᾶσιν
  εἰς ὑμᾶς. <span class="T1">7</span> Ἢ ἁμαρτίαν ἐποίησα ἐμαυτὸν
  ταπεινῶν ἵνα ὑμεῖς ὑψωθῆτε, ὅτι δωρεὰν τὸ τοῦ Θεοῦ εὐαγγέλιον
  εὐηγγελισάμην ὑμῖν; <span class="T1">8</span> ἄλλας ἐκκλησίας
  ἐσύλησα λαβὼν ὀψώνιον πρὸς τὴν ὑμῶν διακονίαν, <span class=
  "T1">9</span> καὶ παρὼν πρὸς ὑμᾶς καὶ ὑστερηθεὶς οὐ κατενάρκησα
  οὐθενός· τὸ γὰρ ὑστέρημά μου προσανεπλήρωσαν οἱ ἀδελφοὶ ἐλθόντες
  ἀπὸ Μακεδονίας· καὶ ἐν παντὶ ἀβαρῆ ἐμαυτὸν ὑμῖν ἐτήρησα καὶ
  τηρήσω. <span class="T1">10</span> ἔστιν ἀλήθεια Χριστοῦ ἐν ἐμοὶ,
  ὅτι ἡ καύχησις αὕτη οὐ φραγήσεται εἰς ἐμὲ ἐν τοῖς κλίμασιν τῆς
  Ἀχαΐας. <span class="T1">11</span> διὰ τί; ὅτι οὐκ ἀγαπῶ ὑμᾶς; ὁ
  Θεὸς οἶδεν. <span class="T1">12</span> Ὃ δὲ ποιῶ, καὶ ποιήσω, ἵνα
  ἐκκόψω τὴν ἀφορμὴν τῶν θελόντων ἀφορμήν, ἵνα ἐν ᾧ καυχῶνται
  εὑρεθῶσιν καθὼς καὶ ἡμεῖς. <span class="T1">13</span> οἱ γὰρ
  τοιοῦτοι ψευδαπόστολοι, ἐργάται δόλιοι, μετασχηματιζόμενοι εἰς
  ἀποστόλους Χριστοῦ. <span class="T1">14</span> καὶ οὐ θαῦμα·
  αὐτὸς γὰρ ὁ Σατανᾶς μετασχηματίζεται εἰς ἄγγελον φωτός.
  <span class="T1">15</span> οὐ μέγα οὖν εἰ καὶ οἱ διάκονοι αὐτοῦ
  μετασχηματίζονται ὡς διάκονοι δικαιοσύνης· ὧν τὸ τέλος ἔσται κατὰ
  τὰ ἔργα αὐτῶν.</span></p>

  <p class="Standard"><span>&nbsp;<span class="T1">16</span> Πάλιν
  λέγω, μή τίς με δόξῃ ἄφρονα εἶναι· εἰ δὲ μήγε, κἂν ὡς ἄφρονα
  δέξασθέ με, ἵνα κἀγὼ μικρόν τι καυχήσωμαι. <span class=
  "T1">17</span> ὃ λαλῶ, οὐ κατὰ Κύριον λαλῶ, ἀλλ’ ὡς ἐν ἀφροσύνῃ,
  ἐν ταύτῃ τῇ ὑποστάσει τῆς καυχήσεως. <span class="T1">18</span>
  ἐπεὶ πολλοὶ καυχῶνται κατὰ τὴν σάρκα, κἀγὼ καυχήσομαι.
  <span class="T1">19</span> ἡδέως γὰρ ἀνέχεσθε τῶν ἀφρόνων
  φρόνιμοι ὄντες· <span class="T1">20</span> ἀνέχεσθε γὰρ εἴ τις
  ὑμᾶς καταδουλοῖ, εἴ τις κατεσθίει, εἴ τις λαμβάνει, εἴ τις
  ἐπαίρεται, εἴ τις εἰς πρόσωπον ὑμᾶς δέρει. <span class=
  "T1">21</span> κατὰ ἀτιμίαν λέγω, ὡς ὅτι ἡμεῖς ἠσθενήκαμεν. ἐν ᾧ
  δ’ ἄν τις τολμᾷ, ἐν ἀφροσύνῃ λέγω, τολμῶ κἀγώ. <span class=
  "T1">22</span> Ἑβραῖοί εἰσιν; κἀγώ. Ἰσραηλεῖταί εἰσιν; κἀγώ.
  σπέρμα Ἀβραάμ εἰσιν; κἀγώ. <span class="T1">23</span> διάκονοι
  Χριστοῦ εἰσιν; παραφρονῶν λαλῶ, ὑπὲρ ἐγώ· ἐν κόποις περισσοτέρως,
  ἐν φυλακαῖς περισσοτέρως, ἐν πληγαῖς ὑπερβαλλόντως, ἐν θανάτοις
  πολλάκις. <span class="T1">24</span> ὑπὸ Ἰουδαίων πεντάκις
  τεσσεράκοντα παρὰ μίαν ἔλαβον, <span class="T1">25</span> τρὶς
  ἐραβδίσθην, ἅπαξ ἐλιθάσθην, τρὶς ἐναυάγησα, νυχθήμερον ἐν τῷ βυθῷ
  πεποίηκα· <span class="T1">26</span> ὁδοιπορίαις πολλάκις,
  κινδύνοις ποταμῶν, κινδύνοις λῃστῶν, κινδύνοις ἐκ γένους,
  κινδύνοις ἐξ ἐθνῶν, κινδύνοις ἐν πόλει, κινδύνοις ἐν ἐρημίᾳ,
  κινδύνοις ἐν θαλάσσῃ, κινδύνοις ἐν ψευδαδέλφοις, <span class=
  "T1">27</span> κόπῳ καὶ μόχθῳ, ἐν ἀγρυπνίαις πολλάκις, ἐν λιμῷ
  καὶ δίψει, ἐν νηστείαις πολλάκις, ἐν ψύχει καὶ γυμνότητι·
  <span class="T1">28</span> χωρὶς τῶν παρεκτὸς ἡ ἐπίστασίς μοι ἡ
  καθ’ ἡμέραν, ἡ μέριμνα πασῶν τῶν ἐκκλησιῶν. <span class=
  "T1">29</span> τίς ἀσθενεῖ, καὶ οὐκ ἀσθενῶ; τίς σκανδαλίζεται καὶ
  οὐκ ἐγὼ πυροῦμαι; <span class="T1">30</span> εἰ καυχᾶσθαι δεῖ, τὰ
  τῆς ἀσθενείας μου καυχήσομαι. <span class="T1">31</span> ὁ Θεὸς
  καὶ Πατὴρ τοῦ Κυρίου Ἰησοῦ οἶδεν, ὁ ὢν εὐλογητὸς εἰς τοὺς αἰῶνας,
  ὅτι οὐ ψεύδομαι. <span class="T1">32</span> ἐν Δαμασκῷ ὁ ἐθνάρχης
  Ἀρέτα τοῦ βασιλέως ἐφρούρει τὴν πόλιν Δαμασκηνῶν πιάσαι με,
  <span class="T1">33</span> καὶ διὰ θυρίδος ἐν σαργάνῃ ἐχαλάσθην
  διὰ τοῦ τείχους καὶ ἐξέφυγον τὰς χεῖρας αὐτοῦ.</span></p>

  <p class="Standard">&nbsp;</p>

  <h2 class="Heading_20_2"><a id="a__12" name="a__12"></a>12</h2>

  <p class="Standard">&nbsp;</p>

  <p class="Standard"><span class="T1">1</span> Καυχᾶσθαι δεῖ· οὐ
  συμφέρον μέν, ἐλεύσομαι δὲ εἰς ὀπτασίας καὶ ἀποκαλύψεις Κυρίου.
  <span class="T1">2</span> οἶδα ἄνθρωπον ἐν Χριστῷ πρὸ ἐτῶν
  δεκατεσσάρων, —εἴτε ἐν σώματι οὐκ οἶδα, εἴτε ἐκτὸς τοῦ σώματος
  οὐκ οἶδα, ὁ Θεὸς οἶδεν, —ἁρπαγέντα τὸν τοιοῦτον ἕως τρίτου
  οὐρανοῦ. <span class="T1">3</span> καὶ οἶδα τὸν τοιοῦτον ἄνθρωπον
  —εἴτε ἐν σώματι εἴτε χωρὶς τοῦ σώματος οὐκ οἶδα, ὁ Θεὸς οἶδεν,—
  <span class="T1">4</span> ὅτι ἡρπάγη εἰς τὸν Παράδεισον καὶ
  ἤκουσεν ἄρρητα ῥήματα ἃ οὐκ ἐξὸν ἀνθρώπῳ λαλῆσαι. <span class=
  "T1">5</span> ὑπὲρ τοῦ τοιούτου καυχήσομαι, ὑπὲρ δὲ ἐμαυτοῦ οὐ
  καυχήσομαι εἰ μὴ ἐν ταῖς ἀσθενείαις. <span class="T1">6</span>
  ἐὰν γὰρ θελήσω καυχήσασθαι, οὐκ ἔσομαι ἄφρων, ἀλήθειαν γὰρ ἐρῶ·
  φείδομαι δέ, μή τις εἰς ἐμὲ λογίσηται ὑπὲρ ὃ βλέπει με ἢ ἀκούει
  ἐξ ἐμοῦ <span class="T1">7</span> καὶ τῇ ὑπερβολῇ τῶν
  ἀποκαλύψεων. διὸ ἵνα μὴ ὑπεραίρωμαι, ἐδόθη μοι σκόλοψ τῇ σαρκί,
  ἄγγελος Σατανᾶ, ἵνα με κολαφίζῃ, ἵνα μὴ ὑπεραίρωμαι. <span class=
  "T1">8</span> ὑπὲρ τούτου τρὶς τὸν Κύριον παρεκάλεσα, ἵνα ἀποστῇ
  ἀπ’ ἐμοῦ. <span class="T1">9</span> καὶ εἴρηκέν μοι Ἀρκεῖ σοι ἡ
  χάρις μου· ἡ γὰρ δύναμις ἐν ἀσθενείᾳ τελεῖται. Ἥδιστα οὖν μᾶλλον
  καυχήσομαι ἐν ταῖς ἀσθενείαις, ἵνα ἐπισκηνώσῃ ἐπ’ ἐμὲ ἡ δύναμις
  τοῦ Χριστοῦ. <span class="T1">10</span> διὸ εὐδοκῶ ἐν ἀσθενείαις,
  ἐν ὕβρεσιν, ἐν ἀνάγκαις, ἐν διωγμοῖς καὶ στενοχωρίαις, ὑπὲρ
  Χριστοῦ· ὅταν γὰρ ἀσθενῶ, τότε δυνατός εἰμι.</p>

  <p class="Standard"><span>&nbsp;<span class="T1">11</span> Γέγονα
  ἄφρων· ὑμεῖς με ἠναγκάσατε. ἐγὼ γὰρ ὤφειλον ὑφ’ ὑμῶν συνίστασθαι.
  οὐδὲν γὰρ ὑστέρησα τῶν ὑπερλίαν ἀποστόλων, εἰ καὶ οὐδέν εἰμι.
  <span class="T1">12</span> τὰ μὲν σημεῖα τοῦ ἀποστόλου
  κατειργάσθη ἐν ὑμῖν ἐν πάσῃ ὑπομονῇ, σημείοις τε καὶ τέρασιν καὶ
  δυνάμεσιν. <span class="T1">13</span> τί γάρ ἐστιν ὃ ἡσσώθητε
  ὑπὲρ τὰς λοιπὰς ἐκκλησίας, εἰ μὴ ὅτι αὐτὸς ἐγὼ οὐ κατενάρκησα
  ὑμῶν; χαρίσασθέ μοι τὴν ἀδικίαν ταύτην. <span class=
  "T1">14</span> Ἰδοὺ τρίτον τοῦτο ἑτοίμως ἔχω ἐλθεῖν πρὸς ὑμᾶς,
  καὶ οὐ καταναρκήσω· οὐ γὰρ ζητῶ τὰ ὑμῶν ἀλλὰ ὑμᾶς. οὐ γὰρ ὀφείλει
  τὰ τέκνα τοῖς γονεῦσιν θησαυρίζειν, ἀλλὰ οἱ γονεῖς τοῖς τέκνοις.
  <span class="T1">15</span> ἐγὼ δὲ ἥδιστα δαπανήσω καὶ
  ἐκδαπανηθήσομαι ὑπὲρ τῶν ψυχῶν ὑμῶν. εἰ περισσοτέρως ὑμᾶς ἀγαπῶ,
  ἧσσον ἀγαπῶμαι; <span class="T1">16</span> Ἔστω δέ, ἐγὼ οὐ
  κατεβάρησα ὑμᾶς· ἀλλὰ ὑπάρχων πανοῦργος δόλῳ ὑμᾶς ἔλαβον.
  <span class="T1">17</span> μή τινα ὧν ἀπέσταλκα πρὸς ὑμᾶς, δι’
  αὐτοῦ ἐπλεονέκτησα ὑμᾶς; <span class="T1">18</span> παρεκάλεσα
  Τίτον καὶ συναπέστειλα τὸν ἀδελφόν· μήτι ἐπλεονέκτησεν ὑμᾶς
  Τίτος; οὐ τῷ αὐτῷ Πνεύματι περιεπατήσαμεν; οὐ τοῖς αὐτοῖς
  ἴχνεσιν; <span class="T1">19</span> Πάλαι δοκεῖτε ὅτι ὑμῖν
  ἀπολογούμεθα. κατέναντι Θεοῦ ἐν Χριστῷ λαλοῦμεν· τὰ δὲ πάντα,
  ἀγαπητοί, ὑπὲρ τῆς ὑμῶν οἰκοδομῆς. <span class="T1">20</span>
  φοβοῦμαι γὰρ μή πως ἐλθὼν οὐχ οἵους θέλω εὕρω ὑμᾶς, κἀγὼ εὑρεθῶ
  ὑμῖν οἷον οὐ θέλετε, μή πως ἔρις, ζῆλος, θυμοί, ἐριθεῖαι,
  καταλαλιαί, ψιθυρισμοί, φυσιώσεις, ἀκαταστασίαι· <span class=
  "T1">21</span> μὴ πάλιν ἐλθόντος μου ταπεινώσῃ με ὁ Θεός μου πρὸς
  ὑμᾶς, καὶ πενθήσω πολλοὺς τῶν προημαρτηκότων καὶ μὴ μετανοησάντων
  ἐπὶ τῇ ἀκαθαρσίᾳ καὶ πορνείᾳ καὶ ἀσελγείᾳ ᾗ ἔπραξαν.</span></p>

  <p class="Standard">&nbsp;</p>

  <h2 class="Heading_20_2"><a id="a__13" name="a__13"></a>13</h2>

  <p class="Standard">&nbsp;</p>

  <p class="Standard"><span class="T1">1</span> Τρίτον τοῦτο
  ἔρχομαι πρὸς ὑμᾶς· <span class="T2">ἐπὶ στόματος δύο μαρτύρων καὶ
  τριῶν σταθήσεται πᾶν ῥῆμα</span>. <span class="T1">2</span>
  προείρηκα καὶ προλέγω, ὡς παρὼν τὸ δεύτερον καὶ ἀπὼν νῦν, τοῖς
  προημαρτηκόσιν καὶ τοῖς λοιποῖς πᾶσιν, ὅτι ἐὰν ἔλθω εἰς τὸ πάλιν
  οὐ φείσομαι, <span class="T1">3</span> ἐπεὶ δοκιμὴν ζητεῖτε τοῦ
  ἐν ἐμοὶ λαλοῦντος Χριστοῦ, ὃς εἰς ὑμᾶς οὐκ ἀσθενεῖ ἀλλὰ δυνατεῖ
  ἐν ὑμῖν. <span class="T1">4</span> καὶ γὰρ ἐσταυρώθη ἐξ
  ἀσθενείας, ἀλλὰ ζῇ ἐκ δυνάμεως Θεοῦ. καὶ γὰρ ἡμεῖς ἀσθενοῦμεν ἐν
  αὐτῷ, ἀλλὰ ζήσομεν σὺν αὐτῷ ἐκ δυνάμεως Θεοῦ εἰς ὑμᾶς.
  <span class="T1">5</span> Ἑαυτοὺς πειράζετε εἰ ἐστὲ ἐν τῇ πίστει,
  ἑαυτοὺς δοκιμάζετε· ἢ οὐκ ἐπιγινώσκετε ἑαυτοὺς ὅτι Ἰησοῦς Χριστὸς
  ἐν ὑμῖν; εἰ μήτι ἀδόκιμοί ἐστε. <span class="T1">6</span> ἐλπίζω
  δὲ ὅτι γνώσεσθε ὅτι ἡμεῖς οὐκ ἐσμὲν ἀδόκιμοι. <span class=
  "T1">7</span> εὐχόμεθα δὲ πρὸς τὸν Θεὸν μὴ ποιῆσαι ὑμᾶς κακὸν
  μηδέν, οὐχ ἵνα ἡμεῖς δόκιμοι φανῶμεν, ἀλλ’ ἵνα ὑμεῖς τὸ καλὸν
  ποιῆτε, ἡμεῖς δὲ ὡς ἀδόκιμοι ὦμεν. <span class="T1">8</span> οὐ
  γὰρ δυνάμεθά τι κατὰ τῆς ἀληθείας, ἀλλὰ ὑπὲρ τῆς ἀληθείας.
  <span class="T1">9</span> χαίρομεν γὰρ ὅταν ἡμεῖς ἀσθενῶμεν,
  ὑμεῖς δὲ δυνατοὶ ἦτε· τοῦτο καὶ εὐχόμεθα, τὴν ὑμῶν κατάρτισιν.
  <span class="T1">10</span> Διὰ τοῦτο ταῦτα ἀπὼν γράφω, ἵνα παρὼν
  μὴ ἀποτόμως χρήσωμαι κατὰ τὴν ἐξουσίαν ἣν ὁ Κύριος ἔδωκέν μοι εἰς
  οἰκοδομὴν καὶ οὐκ εἰς καθαίρεσιν.</p>

  <p class="Standard"><span>&nbsp;<span class="T1">11</span>
  Λοιπόν, ἀδελφοί, χαίρετε, καταρτίζεσθε, παρακαλεῖσθε, τὸ αὐτὸ
  φρονεῖτε, εἰρηνεύετε, καὶ ὁ Θεὸς τῆς ἀγάπης καὶ εἰρήνης ἔσται
  μεθ’ ὑμῶν. <span class="T1">12</span> Ἀσπάσασθε ἀλλήλους ἐν ἁγίῳ
  φιλήματι. Ἀσπάζονται ὑμᾶς οἱ ἅγιοι πάντες. <span class=
  "T1">13</span> Ἡ χάρις τοῦ Κυρίου Ἰησοῦ Χριστοῦ καὶ ἡ ἀγάπη τοῦ
  Θεοῦ καὶ ἡ κοινωνία τοῦ Ἁγίου Πνεύματος μετὰ πάντων
  ὑμῶν.</span></p>

  <p class="Standard">&nbsp;</p>
</body>
</html>
