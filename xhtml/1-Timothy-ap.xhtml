<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">

<html xmlns="http://www.w3.org/1999/xhtml">
<!--This file was converted to xhtml by LibreOffice - see http://cgit.freedesktop.org/libreoffice/core/tree/filter/source/xslt for the code.-->

<head profile="http://dublincore.org/documents/dcmi-terms/">
  <meta name="generator" content=
  "HTML Tidy for Mac OS X (vers 31 October 2006 - Apple Inc. build 15.18.1), see www.w3.org" />
  <meta http-equiv="Content-Type" content=
  "application/xhtml+xml; charset=utf-8" />

  <title xml:lang="en-US" lang="en-US">- no title specified</title>
  <meta name="DCTERMS.title" content="" xml:lang="en-US" lang=
  "en-US" />
  <meta name="DCTERMS.language" content="en-US" scheme=
  "DCTERMS.RFC4646" />
  <meta name="DCTERMS.source" content=
  "http://xml.openoffice.org/odf2xhtml" />
  <meta name="DCTERMS.issued" content="2012-03-09T13:18:03.37"
  scheme="DCTERMS.W3CDTF" />
  <meta name="DCTERMS.modified" content="2012-03-15T12:56:06.62"
  scheme="DCTERMS.W3CDTF" />
  <meta name="DCTERMS.provenance" content="" xml:lang="en-US" lang=
  "en-US" />
  <meta name="DCTERMS.subject" content="," xml:lang="en-US" lang=
  "en-US" />
  <link rel="schema.DC" href="http://purl.org/dc/elements/1.1/"
  hreflang="en" />
  <link rel="schema.DCTERMS" href="http://purl.org/dc/terms/"
  hreflang="en" />
  <link rel="schema.DCTYPE" href="http://purl.org/dc/dcmitype/"
  hreflang="en" />
  <link rel="schema.DCAM" href="http://purl.org/dc/dcam/" hreflang=
  "en" />
  <style type="text/css">
/*<![CDATA[*/
        @page {  }
        table { border-collapse:collapse; border-spacing:0; empty-cells:show }
        td, th { vertical-align:top; font-size:12pt;}
        h1, h2, h3, h4, h5, h6 { clear:both }
        ol, ul { margin:0; padding:0;}
        li { list-style: none; margin:0; padding:0;}
        <!-- "li span.odfLiEnd" - IE 7 issue-->
        li span. { clear: both; line-height:0; width:0; height:0; margin:0; padding:0; }
        span.footnodeNumber { padding-right:1em; }
        span.annotation_style_by_filter { font-size:95%; font-family:Arial; background-color:#fff000;  margin:0; border:0; padding:0;  }
        * { margin:0;}
        .Heading_20_1 { font-size:115%; margin-bottom:0.0835in; margin-top:0.1665in; text-align:justify ! important; font-family:Arial; writing-mode:page; font-weight:bold; }
        .Heading_20_2 { font-size:14pt; margin-bottom:0.0835in; margin-top:0.1665in; text-align:justify ! important; font-family:Arial; writing-mode:page; font-style:italic; font-weight:bold; }
        .Standard { font-size:12pt; font-family:Gentium Plus Compact; writing-mode:page; text-align:justify ! important; }
        .T1 { color:#000080; }
        .T2 { font-weight:bold; }
        <!-- ODF styles with no properties representable as CSS -->
         { }
  /*]]>*/
  </style>
  <style type="text/css">
/*<![CDATA[*/
  body.c5 {max-width:8.2681in;margin-top:0.7874in; margin-bottom:0.7874in; margin-left:0.7874in; margin-right:0.7874in;}
  /*]]>*/
  </style>
</head>

<body dir="ltr" class="c5">
  <h1 class="Heading_20_1"><a id="a__ΠΡΟΣ_ΤΙΜΟΘΕΟΝ_Α" name=
  "a__ΠΡΟΣ_ΤΙΜΟΘΕΟΝ_Α"></a>ΠΡΟΣ ΤΙΜΟΘΕΟΝ Α</h1>

  <h2 class="Heading_20_2"><a id="a__1" name="a__1"></a>1</h2>

  <p class="Standard">&nbsp;</p>

  <p class="Standard"><span>&nbsp;<span class="T1">1</span> Παῦλος
  ἀπόστολος Χριστοῦ Ἰησοῦ κατ’ ἐπιταγὴν Θεοῦ Σωτῆρος ἡμῶν καὶ
  Χριστοῦ Ἰησοῦ τῆς ἐλπίδος ἡμῶν <span class="T1">2</span> Τιμοθέῳ
  γνησίῳ τέκνῳ ἐν πίστει· χάρις, ἔλεος, εἰρήνη ἀπὸ Θεοῦ πατρὸς καὶ
  Χριστοῦ Ἰησοῦ τοῦ κυρίου ἡμῶν.</span></p>

  <p class="Standard"><span>&nbsp;<span class="T1">3</span> Καθὼς
  παρεκάλεσά σε προσμεῖναι ἐν Ἐφέσῳ, πορευόμενος εἰς Μακεδονίαν,
  ἵνα παραγγείλῃς τισὶν μὴ ἑτεροδιδασκαλεῖν <span class=
  "T1">4</span> μηδὲ προσέχειν μύθοις καὶ γενεαλογίαις ἀπεράντοις,
  αἵτινες ἐκζητήσεις παρέχουσιν μᾶλλον ἢ οἰκονομίαν Θεοῦ τὴν ἐν
  πίστει· <span class="T1">5</span> τὸ δὲ τέλος τῆς παραγγελίας
  ἐστὶν ἀγάπη ἐκ καθαρᾶς καρδίας καὶ συνειδήσεως ἀγαθῆς καὶ πίστεως
  ἀνυποκρίτου, <span class="T1">6</span> ὧν τινες ἀστοχήσαντες
  ἐξετράπησαν εἰς ματαιολογίαν, <span class="T1">7</span> θέλοντες
  εἶναι νομοδιδάσκαλοι, μὴ νοοῦντες μήτε ἃ λέγουσιν μήτε περὶ τίνων
  διαβεβαιοῦνται. <span class="T1">8</span> Οἴδαμεν δὲ ὅτι καλὸς ὁ
  νόμος, ἐάν τις αὐτῷ νομίμως χρῆται, <span class="T1">9</span>
  εἰδὼς τοῦτο, ὅτι δικαίῳ νόμος οὐ κεῖται, ἀνόμοις δὲ καὶ
  ἀνυποτάκτοις, ἀσεβέσι καὶ ἁμαρτωλοῖς, ἀνοσίοις καὶ βεβήλοις,
  πατρολῴαις καὶ μητρολῴαις, ἀνδροφόνοις, <span class=
  "T1">10</span> πόρνοις, ἀρσενοκοίταις, ἀνδραποδισταῖς, ψεύσταις,
  ἐπιόρκοις, καὶ εἴ τι ἕτερον τῇ ὑγιαινούσῃ διδασκαλίᾳ ἀντίκειται,
  <span class="T1">11</span> κατὰ τὸ εὐαγγέλιον τῆς δόξης τοῦ
  μακαρίου Θεοῦ, ὃ ἐπιστεύθην ἐγώ. <span class="T1">12</span> Χάριν
  ἔχω τῷ ἐνδυναμώσαντί με Χριστῷ Ἰησοῦ τῷ Κυρίῳ ἡμῶν, ὅτι πιστόν με
  ἡγήσατο θέμενος εἰς διακονίαν, <span class="T1">13</span> τὸ
  πρότερον ὄντα βλάσφημον καὶ διώκτην καὶ ὑβριστήν· ἀλλὰ ἠλεήθην,
  ὅτι ἀγνοῶν ἐποίησα ἐν ἀπιστίᾳ, <span class="T1">14</span>
  ὑπερεπλεόνασεν δὲ ἡ χάρις τοῦ Κυρίου ἡμῶν μετὰ πίστεως καὶ ἀγάπης
  τῆς ἐν Χριστῷ Ἰησοῦ. <span class="T1">15</span> πιστὸς ὁ λόγος
  καὶ πάσης ἀποδοχῆς ἄξιος, ὅτι Χριστὸς Ἰησοῦς ἦλθεν εἰς τὸν κόσμον
  ἁμαρτωλοὺς σῶσαι· ὧν πρῶτός εἰμι ἐγώ· <span class="T1">16</span>
  ἀλλὰ διὰ τοῦτο ἠλεήθην, ἵνα ἐν ἐμοὶ πρώτῳ ἐνδείξηται Ἰησοῦς
  Χριστὸς τὴν ἅπασαν μακροθυμίαν, πρὸς ὑποτύπωσιν τῶν μελλόντων
  πιστεύειν ἐπ' αὐτῷ εἰς ζωὴν αἰώνιον. <span class="T1">17</span>
  Τῷ δὲ Βασιλεῖ τῶν αἰώνων, ἀφθάρτῳ ἀοράτῳ μόνῳ Θεῷ, τιμὴ καὶ δόξα
  εἰς τοὺς αἰῶνας τῶν αἰώνων· ἀμήν. <span class="T1">18</span>
  Ταύτην τὴν παραγγελίαν παρατίθεμαί σοι, τέκνον Τιμόθεε, κατὰ τὰς
  προαγούσας ἐπὶ σὲ προφητείας, ἵνα στρατεύῃ ἐν αὐταῖς τὴν καλὴν
  στρατείαν, <span class="T1">19</span> ἔχων πίστιν καὶ ἀγαθὴν
  συνείδησιν, ἥν τινες ἀπωσάμενοι περὶ τὴν πίστιν ἐναυάγησαν·
  <span class="T1">20</span> ὧν ἐστιν Ὑμέναιος καὶ Ἀλέξανδρος, οὓς
  παρέδωκα τῷ Σατανᾷ, ἵνα παιδευθῶσιν μὴ βλασφημεῖν.</span></p>

  <p class="Standard">&nbsp;</p>

  <h2 class="Heading_20_2"><a id="a__2" name="a__2"></a>2</h2>

  <p class="Standard">&nbsp;</p>

  <p class="Standard"><span>&nbsp;<span class="T1">1</span>
  Παρακαλῶ οὖν πρῶτον πάντων ποιεῖσθαι δεήσεις, προσευχάς,
  ἐντεύξεις, εὐχαριστίας, ὑπὲρ πάντων ἀνθρώπων, <span class=
  "T1">2</span> ὑπὲρ βασιλέων καὶ πάντων τῶν ἐν ὑπεροχῇ ὄντων, ἵνα
  ἤρεμον καὶ ἡσύχιον βίον διάγωμεν ἐν πάσῃ εὐσεβείᾳ καὶ σεμνότητι.
  <span class="T1">3</span> τοῦτο καλὸν καὶ ἀπόδεκτον ἐνώπιον τοῦ
  Σωτῆρος ἡμῶν Θεοῦ, <span class="T1">4</span> ὃς πάντας ἀνθρώπους
  θέλει σωθῆναι καὶ εἰς ἐπίγνωσιν ἀληθείας ἐλθεῖν. <span class=
  "T1">5</span> εἷς γὰρ Θεός, εἷς καὶ μεσίτης Θεοῦ καὶ ἀνθρώπων,
  ἄνθρωπος Χριστὸς Ἰησοῦς, <span class="T1">6</span> ὁ δοὺς ἑαυτὸν
  ἀντίλυτρον ὑπὲρ πάντων, τὸ μαρτύριον καιροῖς ἰδίοις· <span class=
  "T1">7</span> εἰς ὃ ἐτέθην ἐγὼ κῆρυξ καὶ ἀπόστολος, ἀλήθειαν
  λέγω, οὐ ψεύδομαι, διδάσκαλος ἐθνῶν ἐν πίστει καὶ ἀληθείᾳ.
  <span class="T1">8</span> Βούλομαι οὖν προσεύχεσθαι τοὺς ἄνδρας
  ἐν παντὶ τόπῳ ἐπαίροντας ὁσίους χεῖρας χωρὶς ὀργῆς καὶ
  διαλογισμοῦ. <span class="T1">9</span> Ὡσαύτως γυναῖκας ἐν
  καταστολῇ κοσμίῳ μετὰ αἰδοῦς καὶ σωφροσύνης κοσμεῖν ἑαυτάς, μὴ ἐν
  πλέγμασιν καὶ χρυσίῳ ἢ μαργαρίταις ἢ ἱματισμῷ πολυτελεῖ,
  <span class="T1">10</span> ἀλλ’ ὃ πρέπει γυναιξὶν ἐπαγγελλομέναις
  θεοσέβειαν, δι’ ἔργων ἀγαθῶν. <span class="T1">11</span> Γυνὴ ἐν
  ἡσυχίᾳ μανθανέτω ἐν πάσῃ ὑποταγῇ· <span class="T1">12</span>
  διδάσκειν δὲ γυναικὶ οὐκ ἐπιτρέπω, οὐδὲ αὐθεντεῖν ἀνδρός, ἀλλ’
  εἶναι ἐν ἡσυχίᾳ. <span class="T1">13</span> Ἀδὰμ γὰρ πρῶτος
  ἐπλάσθη, εἶτα Εὔα. <span class="T1">14</span> καὶ Ἀδὰμ οὐκ
  ἠπατήθη, ἡ δὲ γυνὴ ἐξαπατηθεῖσα ἐν παραβάσει γέγονεν·
  <span class="T1">15</span> σωθήσεται δὲ διὰ τῆς τεκνογονίας, ἐὰν
  μείνωσιν ἐν πίστει καὶ ἀγάπῃ καὶ ἁγιασμῷ μετὰ
  σωφροσύνης.</span></p>

  <p class="Standard"></p>

  <h2 class="Heading_20_2"><a id="a__3" name="a__3"></a>3</h2>

  <p class="Standard">&nbsp;</p>

  <p class="Standard"><span>&nbsp;<span class="T1">1</span> Πιστὸς
  ὁ λόγος· εἴ τις ἐπισκοπῆς ὀρέγεται, καλοῦ ἔργου ἐπιθυμεῖ.
  <span class="T1">2</span> δεῖ οὖν τὸν ἐπίσκοπον ἀνεπίλημπτον
  εἶναι, μιᾶς γυναικὸς ἄνδρα, νηφάλιον, σώφρονα, κόσμιον,
  φιλόξενον, διδακτικόν, <span class="T1">3</span> μὴ πάροινον, μὴ
  πλήκτην, ἀλλὰ ἐπιεικῆ, ἄμαχον, ἀφιλάργυρον, <span class=
  "T1">4</span> τοῦ ἰδίου οἴκου καλῶς προϊστάμενον, τέκνα ἔχοντα ἐν
  ὑποταγῇ μετὰ πάσης σεμνότητος, <span class="T1">5</span> (εἰ δέ
  τις τοῦ ἰδίου οἴκου προστῆναι οὐκ οἶδεν, πῶς ἐκκλησίας Θεοῦ
  ἐπιμελήσεται;) <span class="T1">6</span> μὴ νεόφυτον, ἵνα μὴ
  τυφωθεὶς εἰς κρίμα ἐμπέσῃ τοῦ διαβόλου. <span class="T1">7</span>
  δεῖ δὲ καὶ μαρτυρίαν καλὴν ἔχειν ἀπὸ τῶν ἔξωθεν, ἵνα μὴ εἰς
  ὀνειδισμὸν ἐμπέσῃ καὶ παγίδα τοῦ διαβόλου. <span class=
  "T1">8</span> Διακόνους ὡσαύτως σεμνούς, μὴ διλόγους, μὴ οἴνῳ
  πολλῷ προσέχοντας, μὴ αἰσχροκερδεῖς, <span class="T1">9</span>
  ἔχοντας τὸ μυστήριον τῆς πίστεως ἐν καθαρᾷ συνειδήσει.
  <span class="T1">10</span> καὶ οὗτοι δὲ δοκιμαζέσθωσαν πρῶτον,
  εἶτα διακονείτωσαν ἀνέγκλητοι ὄντες. <span class="T1">11</span>
  γυναῖκας ὡσαύτως σεμνάς, μὴ διαβόλους, νηφαλίους, πιστὰς ἐν
  πᾶσιν. <span class="T1">12</span> διάκονοι ἔστωσαν μιᾶς γυναικὸς
  ἄνδρες, τέκνων καλῶς προϊστάμενοι καὶ τῶν ἰδίων οἴκων.
  <span class="T1">13</span> οἱ γὰρ καλῶς διακονήσαντες βαθμὸν
  ἑαυτοῖς καλὸν περιποιοῦνται καὶ πολλὴν παρρησίαν ἐν πίστει τῇ ἐν
  Χριστῷ Ἰησοῦ. <span class="T1">14</span> Ταῦτά σοι γράφω ἐλπίζων
  ἐλθεῖν πρὸς σὲ τάχειον· <span class="T1">15</span> ἐὰν δὲ
  βραδύνω, ἵνα εἰδῇς πῶς δεῖ ἐν οἴκῳ Θεοῦ ἀναστρέφεσθαι, ἥτις ἐστὶν
  ἐκκλησία Θεοῦ ζῶντος, στῦλος καὶ ἑδραίωμα τῆς ἀληθείας.
  <span class="T1">16</span> καὶ ὁμολογουμένως μέγα ἐστὶν τὸ τῆς
  εὐσεβείας μυστήριον·</span></p>

  <p class="Standard"><span>&nbsp;Ὃς ἐφανερώθη ἐν σαρκί,</span></p>

  <p class="Standard"><span>&nbsp;</span><span>&nbsp;ἐδικαιώθη ἐν
  πνεύματι,</span></p>

  <p class="Standard">
  <span>&nbsp;</span><span>&nbsp;</span><span>&nbsp;ὤφθη
  ἀγγέλοις,</span></p>

  <p class="Standard"><span>&nbsp;ἐκηρύχθη ἐν ἔθνεσιν,</span></p>

  <p class="Standard"><span>&nbsp;</span><span>&nbsp;ἐπιστεύθη ἐν
  κόσμῳ,</span></p>

  <p class="Standard">
  <span>&nbsp;</span><span>&nbsp;</span><span>&nbsp;ἀνελήμφθη ἐν
  δόξῃ.</span></p>

  <p class="Standard">&nbsp;</p>

  <h2 class="Heading_20_2"><a id="a__4" name="a__4"></a>4</h2>

  <p class="Standard">&nbsp;</p>

  <p class="Standard"><span>&nbsp;<span class="T1">1</span> Τὸ δὲ
  πνεῦμα ῥητῶς λέγει ὅτι ἐν ὑστέροις καιροῖς ἀποστήσονταί τινες τῆς
  πίστεως, προσέχοντες πνεύμασιν πλάνοις καὶ διδασκαλίαις
  δαιμονίων, <span class="T1">2</span> ἐν ὑποκρίσει ψευδολόγων,
  κεκαυστηριασμένων τὴν ἰδίαν συνείδησιν, <span class="T1">3</span>
  κωλυόντων γαμεῖν, ἀπέχεσθαι βρωμάτων, ἃ ὁ Θεὸς ἔκτισεν εἰς
  μετάλημψιν μετὰ εὐχαριστίας τοῖς πιστοῖς καὶ ἐπεγνωκόσι τὴν
  ἀλήθειαν. <span class="T1">4</span> ὅτι πᾶν κτίσμα Θεοῦ καλόν,
  καὶ οὐδὲν ἀπόβλητον μετὰ εὐχαριστίας λαμβανόμενον· <span class=
  "T1">5</span> ἁγιάζεται γὰρ διὰ λόγου Θεοῦ καὶ ἐντεύξεως.
  <span class="T1">6</span> Ταῦτα ὑποτιθέμενος τοῖς ἀδελφοῖς καλὸς
  ἔσῃ διάκονος Χριστοῦ Ἰησοῦ, ἐντρεφόμενος τοῖς λόγοις τῆς πίστεως
  καὶ τῆς καλῆς διδασκαλίας ᾗ παρηκολούθηκας· <span class=
  "T1">7</span> τοὺς δὲ βεβήλους καὶ γραώδεις μύθους παραιτοῦ.
  γύμναζε δὲ σεαυτὸν πρὸς εὐσέβειαν. <span class="T1">8</span> ἡ
  γὰρ σωματικὴ γυμνασία πρὸς ὀλίγον ἐστὶν ὠφέλιμος· ἡ δὲ εὐσέβεια
  πρὸς πάντα ὠφέλιμός ἐστιν, ἐπαγγελίαν ἔχουσα ζωῆς τῆς νῦν καὶ τῆς
  μελλούσης. <span class="T1">9</span> πιστὸς ὁ λόγος καὶ πάσης
  ἀποδοχῆς ἄξιος· <span class="T1">10</span> εἰς τοῦτο γὰρ κοπιῶμεν
  καὶ ἀγωνιζόμεθα, ὅτι ἠλπίκαμεν ἐπὶ Θεῷ ζῶντι, ὅς ἐστιν Σωτὴρ
  πάντων ἀνθρώπων, μάλιστα πιστῶν.</span></p>

  <p class="Standard"><span>&nbsp;<span class="T1">11</span>
  Παράγγελλε ταῦτα καὶ δίδασκε. <span class="T1">12</span> μηδείς
  σου τῆς νεότητος καταφρονείτω, ἀλλὰ τύπος γίνου τῶν πιστῶν ἐν
  λόγῳ, ἐν ἀναστροφῇ, ἐν ἀγάπῃ, ἐν πίστει, ἐν ἁγνείᾳ. <span class=
  "T1">13</span> ἕως ἔρχομαι πρόσεχε τῇ ἀναγνώσει, τῇ παρακλήσει,
  τῇ διδασκαλίᾳ. <span class="T1">14</span> μὴ ἀμέλει τοῦ ἐν σοὶ
  χαρίσματος, ὃ ἐδόθη σοι διὰ προφητείας μετὰ ἐπιθέσεως τῶν χειρῶν
  τοῦ πρεσβυτερίου. <span class="T1">15</span> ταῦτα μελέτα, ἐν
  τούτοις ἴσθι, ἵνα σου ἡ προκοπὴ φανερὰ ᾖ πᾶσιν. <span class=
  "T1">16</span> ἔπεχε σεαυτῷ καὶ τῇ διδασκαλίᾳ, ἐπίμενε αὐτοῖς·
  τοῦτο γὰρ ποιῶν καὶ σεαυτὸν σώσεις καὶ τοὺς ἀκούοντάς
  σου.</span></p>

  <p class="Standard">&nbsp;</p>

  <h2 class="Heading_20_2"><a id="a__5" name="a__5"></a>5</h2>

  <p class="Standard">&nbsp;</p>

  <p class="Standard"><span>&nbsp;<span class="T1">1</span>
  Πρεσβυτέρῳ μὴ ἐπιπλήξῃς, ἀλλὰ παρακάλει ὡς πατέρα, νεωτέρους ὡς
  ἀδελφούς, <span class="T1">2</span> πρεσβυτέρας ὡς μητέρας,
  νεωτέρας ὡς ἀδελφὰς ἐν πάσῃ ἁγνείᾳ. <span class="T1">3</span>
  Χήρας τίμα τὰς ὄντως χήρας. <span class="T1">4</span> εἰ δέ τις
  χήρα τέκνα ἢ ἔκγονα ἔχει, μανθανέτωσαν πρῶτον τὸν ἴδιον οἶκον
  εὐσεβεῖν καὶ ἀμοιβὰς ἀποδιδόναι τοῖς προγόνοις· τοῦτο γάρ ἐστιν
  ἀπόδεκτον ἐνώπιον τοῦ Θεοῦ. <span class="T1">5</span> ἡ δὲ ὄντως
  χήρα καὶ μεμονωμένη ἤλπικεν ἐπὶ Θεὸν καὶ προσμένει ταῖς δεήσεσιν
  καὶ ταῖς προσευχαῖς νυκτὸς καὶ ἡμέρας· <span class="T1">6</span>
  ἡ δὲ σπαταλῶσα ζῶσα τέθνηκεν. <span class="T1">7</span> καὶ ταῦτα
  παράγγελλε, ἵνα ἀνεπίλημπτοι ὦσιν. <span class="T1">8</span> εἰ
  δέ τις τῶν ἰδίων καὶ μάλιστα οἰκείων οὐ προνοεῖ, τὴν πίστιν
  ἤρνηται καὶ ἔστιν ἀπίστου χείρων. <span class="T1">9</span> Χήρα
  καταλεγέσθω μὴ ἔλαττον ἐτῶν ἑξήκοντα γεγονυῖα, ἑνὸς ἀνδρὸς γυνή,
  <span class="T1">10</span> ἐν ἔργοις καλοῖς μαρτυρουμένη, εἰ
  ἐτεκνοτρόφησεν, εἰ ἐξενοδόχησεν, εἰ ἁγίων πόδας ἔνιψεν, εἰ
  θλιβομένοις ἐπήρκεσεν, εἰ παντὶ ἔργῳ ἀγαθῷ ἐπηκολούθησεν.
  <span class="T1">11</span> νεωτέρας δὲ χήρας παραιτοῦ· ὅταν γὰρ
  καταστρηνιάσωσιν τοῦ Χριστοῦ, γαμεῖν θέλουσιν, <span class=
  "T1">12</span> ἔχουσαι κρίμα ὅτι τὴν πρώτην πίστιν ἠθέτησαν·
  <span class="T1">13</span> ἅμα δὲ καὶ ἀργαὶ μανθάνουσιν,
  περιερχόμεναι τὰς οἰκίας, οὐ μόνον δὲ ἀργαὶ ἀλλὰ καὶ φλύαροι καὶ
  περίεργοι, λαλοῦσαι τὰ μὴ δέοντα. <span class="T1">14</span>
  βούλομαι οὖν νεωτέρας γαμεῖν, τεκνογονεῖν, οἰκοδεσποτεῖν,
  μηδεμίαν ἀφορμὴν διδόναι τῷ ἀντικειμένῳ λοιδορίας χάριν·
  <span class="T1">15</span> ἤδη γάρ τινες ἐξετράπησαν ὀπίσω τοῦ
  Σατανᾶ. <span class="T1">16</span> εἴ τις πιστὴ ἔχει χήρας,
  ἐπαρκείτω αὐταῖς, καὶ μὴ βαρείσθω ἡ ἐκκλησία, ἵνα ταῖς ὄντως
  χήραις ἐπαρκέσῃ. <span class="T1">17</span> Οἱ καλῶς προεστῶτες
  πρεσβύτεροι διπλῆς τιμῆς ἀξιούσθωσαν, μάλιστα οἱ κοπιῶντες ἐν
  λόγῳ καὶ διδασκαλίᾳ. <span class="T1">18</span> λέγει γὰρ ἡ γραφή
  <span class="T2">Βοῦν ἀλοῶντα οὐ φιμώσεις</span>, καί Ἄξιος ὁ
  ἐργάτης τοῦ μισθοῦ αὐτοῦ. <span class="T1">19</span> κατὰ
  πρεσβυτέρου κατηγορίαν μὴ παραδέχου, <span class="T2">ἐκτὸς
  εἰ</span> μὴ <span class="T2">ἐπὶ δύο ἢ τριῶν μαρτύρων</span>.
  <span class="T1">20</span> Τοὺς ἁμαρτάνοντας ἐνώπιον πάντων
  ἔλεγχε, ἵνα καὶ οἱ λοιποὶ φόβον ἔχωσιν. <span class=
  "T1">21</span> διαμαρτύρομαι ἐνώπιον τοῦ Θεοῦ καὶ Χριστοῦ Ἰησοῦ
  καὶ τῶν ἐκλεκτῶν ἀγγέλων ἵνα ταῦτα φυλάξῃς χωρὶς προκρίματος,
  μηδὲν ποιῶν κατὰ πρόσκλισιν. <span class="T1">22</span> Χεῖρας
  ταχέως μηδενὶ ἐπιτίθει, μηδὲ κοινώνει ἁμαρτίαις ἀλλοτρίαις·
  σεαυτὸν ἁγνὸν τήρει. <span class="T1">23</span> Μηκέτι ὑδροπότει,
  ἀλλὰ οἴνῳ ὀλίγῳ χρῶ διὰ τὸν στόμαχον καὶ τὰς πυκνάς σου
  ἀσθενείας. <span class="T1">24</span> Τινῶν ἀνθρώπων αἱ ἁμαρτίαι
  πρόδηλοί εἰσιν προάγουσαι εἰς κρίσιν, τισὶν δὲ καὶ
  ἐπακολουθοῦσιν· <span class="T1">25</span> ὡσαύτως καὶ τὰ ἔργα τὰ
  καλὰ πρόδηλα, καὶ τὰ ἄλλως ἔχοντα κρυβῆναι οὐ
  δύνανται.</span></p>

  <p class="Standard">&nbsp;</p>

  <h2 class="Heading_20_2"><a id="a__6" name="a__6"></a>6</h2>

  <p class="Standard">&nbsp;</p>

  <p class="Standard"><span class="T1">1</span> Ὅσοι εἰσὶν ὑπὸ
  ζυγὸν δοῦλοι, τοὺς ἰδίους δεσπότας πάσης τιμῆς ἀξίους ἡγείσθωσαν,
  ἵνα μὴ τὸ ὄνομα τοῦ Θεοῦ καὶ ἡ διδασκαλία βλασφημῆται.
  <span class="T1">2</span> οἱ δὲ πιστοὺς ἔχοντες δεσπότας μὴ
  καταφρονείτωσαν, ὅτι ἀδελφοί εἰσιν, ἀλλὰ μᾶλλον δουλευέτωσαν, ὅτι
  πιστοί εἰσιν καὶ ἀγαπητοὶ οἱ τῆς εὐεργεσίας ἀντιλαμβανόμενοι.</p>

  <p class="Standard"><span>&nbsp;Ταῦτα δίδασκε καὶ παρακάλει.
  <span class="T1">3</span> εἴ τις ἑτεροδιδασκαλεῖ καὶ μὴ
  προσέρχεται ὑγιαίνουσιν λόγοις, τοῖς τοῦ Κυρίου ἡμῶν Ἰησοῦ
  Χριστοῦ, καὶ τῇ κατ’ εὐσέβειαν διδασκαλίᾳ, <span class=
  "T1">4</span> τετύφωται, μηδὲν ἐπιστάμενος, ἀλλὰ νοσῶν περὶ
  ζητήσεις καὶ λογομαχίας, ἐξ ὧν γίνεται φθόνος, ἔρις, βλασφημίαι,
  ὑπόνοιαι πονηραί, <span class="T1">5</span> διαπαρατριβαὶ
  διεφθαρμένων ἀνθρώπων τὸν νοῦν καὶ ἀπεστερημένων τῆς ἀληθείας,
  νομιζόντων πορισμὸν εἶναι τὴν εὐσέβειαν. <span class=
  "T1">6</span> ἔστιν δὲ πορισμὸς μέγας ἡ εὐσέβεια μετὰ αὐταρκείας·
  <span class="T1">7</span> οὐδὲν γὰρ εἰσηνέγκαμεν εἰς τὸν κόσμον,
  ὅτι οὐδὲ ἐξενεγκεῖν τι δυνάμεθα· <span class="T1">8</span>
  ἔχοντες δὲ διατροφὰς καὶ σκεπάσματα, τούτοις ἀρκεσθησόμεθα.
  <span class="T1">9</span> οἱ δὲ βουλόμενοι πλουτεῖν ἐμπίπτουσιν
  εἰς πειρασμὸν καὶ παγίδα καὶ ἐπιθυμίας πολλὰς ἀνοήτους καὶ
  βλαβεράς, αἵτινες βυθίζουσιν τοὺς ἀνθρώπους εἰς ὄλεθρον καὶ
  ἀπώλειαν. <span class="T1">10</span> ῥίζα γὰρ πάντων τῶν κακῶν
  ἐστιν ἡ φιλαργυρία, ἧς τινες ὀρεγόμενοι ἀπεπλανήθησαν ἀπὸ τῆς
  πίστεως καὶ ἑαυτοὺς περιέπειραν ὀδύναις πολλαῖς. <span class=
  "T1">11</span> Σὺ δέ, ὦ ἄνθρωπε Θεοῦ, ταῦτα φεῦγε· δίωκε δὲ
  δικαιοσύνην, εὐσέβειαν, πίστιν, ἀγάπην, ὑπομονήν, πραϋπαθίαν.
  <span class="T1">12</span> ἀγωνίζου τὸν καλὸν ἀγῶνα τῆς πίστεως,
  ἐπιλαβοῦ τῆς αἰωνίου ζωῆς, εἰς ἣν ἐκλήθης καὶ ὡμολόγησας τὴν
  καλὴν ὁμολογίαν ἐνώπιον πολλῶν μαρτύρων. <span class=
  "T1">13</span> παραγγέλλω ἐνώπιον τοῦ Θεοῦ τοῦ ζωογονοῦντος τὰ
  πάντα καὶ Χριστοῦ Ἰησοῦ τοῦ μαρτυρήσαντος ἐπὶ Ποντίου Πειλάτου
  τὴν καλὴν ὁμολογίαν, <span class="T1">14</span> τηρῆσαί σε τὴν
  ἐντολὴν ἄσπιλον ἀνεπίλημπτον μέχρι τῆς ἐπιφανείας τοῦ Κυρίου ἡμῶν
  Ἰησοῦ Χριστοῦ, <span class="T1">15</span> ἣν καιροῖς ἰδίοις
  δείξει ὁ μακάριος καὶ μόνος Δυνάστης, ὁ Βασιλεὺς τῶν βασιλευόντων
  καὶ Κύριος τῶν κυριευόντων, <span class="T1">16</span> ὁ μόνος
  ἔχων ἀθανασίαν, φῶς οἰκῶν ἀπρόσιτον, ὃν εἶδεν οὐδεὶς ἀνθρώπων
  οὐδὲ ἰδεῖν δύναται· ᾧ τιμὴ καὶ κράτος αἰώνιον· ἀμήν. <span class=
  "T1">17</span> Τοῖς πλουσίοις ἐν τῷ νῦν αἰῶνι παράγγελλε μὴ
  ὑψηλοφρονεῖν, μηδὲ ἠλπικέναι ἐπὶ πλούτου ἀδηλότητι, ἀλλ’ ἐπὶ Θεῷ
  τῷ παρέχοντι ἡμῖν πάντα πλουσίως εἰς ἀπόλαυσιν, <span class=
  "T1">18</span> ἀγαθοεργεῖν, πλουτεῖν ἐν ἔργοις καλοῖς,
  εὐμεταδότους εἶναι, κοινωνικούς, <span class="T1">19</span>
  ἀποθησαυρίζοντας ἑαυτοῖς θεμέλιον καλὸν εἰς τὸ μέλλον, ἵνα
  ἐπιλάβωνται τῆς ὄντως ζωῆς. <span class="T1">20</span> Ὦ Τιμόθεε,
  τὴν παραθήκην φύλαξον, ἐκτρεπόμενος τὰς βεβήλους κενοφωνίας καὶ
  ἀντιθέσεις τῆς ψευδωνύμου γνώσεως, <span class="T1">21</span> ἥν
  τινες ἐπαγγελλόμενοι περὶ τὴν πίστιν ἠστόχησαν.</span></p>

  <p class="Standard"><span>&nbsp;Ἡ χάρις μεθ’ ὑμῶν.</span></p>

  <p class="Standard">&nbsp;</p>
</body>
</html>
